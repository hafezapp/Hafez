<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <meta name="description" content="">
    <meta name="author" content="">

    <title>رابطه نامشروع و عمل منافی عفت مادون زنا</title>

    <!-- Bootstrap core CSS -->
    <link href="bootstrap.css" rel="stylesheet">
    <!-- Bootstrap RTL theme -->
    <link href="bootstrap-rtl.min.css" rel="stylesheet">
    <!-- Bootstrap theme -->
    <link href="bootstrap-theme.css" rel="stylesheet">

    <!-- Custom styles for this template -->
    <link href="rtl.css" rel="stylesheet">
    <link href="roonak.css" rel="stylesheet">
    
    <!-- HTML5 shim and Respond.js IE8 support of HTML5 elements and media queries -->
    <!--[if lt IE 9]>
      <script src="https://oss.maxcdn.com/html5shiv/3.7.2/html5shiv.min.js"></script>
      <script src="https://oss.maxcdn.com/respond/1.4.2/respond.min.js"></script>
    <![endif]-->
  </head>

  <body role="document">


<!-- Container -->

<div class="container theme-showcase" role="main">

<!-- Title -->


 
      <div class="panel panel-info">
        <div class="panel-heading section-title">
           رابطه نامشروع و عمل منافی عفت مادون زنا
        </div>
      </div> 


<!-- Definition of Crime -->

      <div class="panel panel-info">
        <div class="panel-heading">
          <h3 class="panel-title">تعریف جرم در قانون</h3>
        </div>
        <div class="panel-body">
        <p>براساس ماده 637 قانون مجازات (تعزیرات و مجازات‌های بازدارنده)، هر گاه زن و مردی که بین آنها علقه زوجیت نباشد، مرتکب روابط نامشروع یا عمل منافی عفت غیر از زنا از قبیل تقبیل یا مضاجعه ‌شوند، به شلاق تا نود و نه ضربه محکوم خواهند شد و اگر عمل با عنف و اکراه باشد فقط اکراه‌کننده تعزیر می‌شود.</p>
        </div>
      </div>

<!-- Proof of Crime -->

      <div class="panel-group" id="accordion">
        <div class="panel panel-default">

          <div class="panel panel-info">
            <div class="panel-heading">
              <h3 class="panel-title">چگونگی اثبات جرم: تحلیل ارکان سه گانه</h3>
            </div>
          </div>

  <!-- Proof of Crime: Part One -->

            <div class="panel-heading">
              <div class="panel-title">
                <a data-toggle="collapse" data-parent="#accordion" href="#collapse1"> ۱. رکن قانونی جرم
                </a>
              </div>
            </div>

              <div id="collapse1" class="panel-collapse collapse">
                <div class="panel-body">
                  <p>درماده 637 قانون مجازات (تعزیرات و مجازات‌های بازدارنده) آمده است، هر گاه زن و مردی که بین آنها علقه زوجیت نباشد، مرتکب روابط نامشروع یا عمل منافی عفت غیر از زنا از قبیل تقبیل یا مضاجعه ‌شوند، به شلاق تا نود و نه ضربه محکوم خواهند شد و اگر عمل با عنف و اکراه باشد فقط اکراه‌کننده تعزیر می‌شود.</p>
                </div>
              </div>

  <!-- Proof of Crime: Part Two -->


          <div class="panel-heading">
            <div class="panel-title">
              <a data-toggle="collapse" data-parent="#accordion" href="#collapse2"> ۲. رکن مادّی جرم
              </a>
            </div>
          </div>

              <div id="collapse2" class="panel-collapse collapse">
                <div class="panel-body">
                <p>دو جرم رابطة نامشروع و عمل منافی عفت غیر از زنا از نظر خصوصیت فرق هایی با یکدیگر دارند. اول: جرم رابطة نامشروع، جزء جرائم مستمر می باشد زیرا مصادیق این جرم، افعالی است که در طول زمان استمرار و ادامه دارد و مبین قصدِ مجرمانه مستمر می باشد همانند مسافرت رفتن، نامه نگاری کردن؛ اما جرمِ عملِ منافی عفت غیر از زنا، جزء جرائم آنی است و مصادیق آن در یک لحظه صورت می گیرد و به محض هر گونه تماس جسمی همراه با سوء نیت به جز مقاربت و مواقعه میان زن و مرد که رابطة علقة زوجیت بینشان نیست، جرم تحقّق یافته است. دوم: جرم رابطة نامشروع، جرم دو طرفه است و اکراه در این جرم، جایگاهی ندارد و تا زمانی که طرفین رضایت نداشته باشند این جرم محقق نمی شود، اما جرم عملِ منافیِ عفت غیر از زنا هم می تواند دو طرفه باشد و هم یک طرفه؛ یعنی، هم می تواند با رضایت دو طرف تحقق پیدا کند و هم با اکراه یک طرف. نقطة اشتراکِ دو جرم موصوف در ساده و مطلق بودن آنها است؛ یعنی، اولاً این نوع از جرائم از ترکیب چند عمل تشکیل نمی گردد بلکه با یک نوع عمل، قابل تحقّق است؛ ثانیاً تحقّق یا عدم تحقّق نتیجة مجرمانه که همانا التذاذ جنسی است، تأثیر در خود جرم ندارد.</p>
                <p>با توجه به مفاد مادة 637 قانون مجازات اسلامی، شرائط و اوضاع و احوال که از عناصر مهم رکن مادی است و دارای اهمیت فراوان است به شرح زیر است:</p>
                <p>اوّل: نبودن علقة زوجیت میان طرفین است. ارتکاب جرم برای کسانی قابل تصور است که امکان ایجاد علقة زوجیت بینشان باشد، لذا تحقق این جرم برای افراد محرم به دلیل عدم امکان علقة زوجیت، قابل تصور نیست و نمی توان برادر و خواهر، داماد و مادر زن یا عروس و پدر شوهر را به اتهام این جرم، تحت تعقیب قرار داد و مجازات کرد. بعضی از نویسندگان (زراعت، 2/145) به این امر مهم توجه نکرده و با استناد به اطلاق مادة قانونی، آن را شامل افراد محرم نیز دانسته اند که چنین برداشتی خلاف منطوق مادة قانونی مذکور است.</p>
                <p>دوم: مرتکبان باید به سن شرعی رسیده باشند چرا که اولاً اطفال مسؤولیت کیفری ندارند؛ ثانیاً در مادة قانونی “زن و مرد” قید شده که در خصوص افراد بالغ به کار می رود؛ ثالثاً علقه زوجیت میان اطفال امکان پذیر نیست.</p>
                <p>سوم: از سیاق مادة 637 قانون مجازات اسلامی این برداشت وجود دارد که مجرد و متأهل بودن مرتکب، تأثیری در مقدار مجازات ندارد و هر دو گروه از شرایط یکسانی برخوردارند.</p>
                <p>چهارم: مراد از “علقة زوجیت” مذکور از مادة موصوف، اعم از علقة زوجیت قانونی یا شرعی است و فرقی ندارد که صیغة عقد دائم یا منقطع باشد و در دفترخانة ازدواج ثبت گردیده یا ثبت نشده باشد.</p>
                <p>پنجم: حکم مادة مذکور، اختصاص به زن و مرد دارد و ارتکاب عمل مجرمانة دو مرد و یا دو زن از شمول ماده خارج است.</p>
                <p>ششم: رضایت افراد در حین ارتکاب عمل، تأثیری در تحقق جرم یا اجرای مجازات مرتکب ندارد چرا که جرم جنبة عمومی دارد و در ارتباط با مفاهیم انسانی است.</p>
                <p>نکتة حائز اهمیت این است که به قرائن و امارات که در اطراف هر یک از مرتکبان وجود دارد باید توجه خاص کرد و عرف و عادت و آداب و رسوم در جامعة مرسوم را نیز مد نظر قرار داد و سپس در خصوص مرتکبان، قضاوت نمود نه اینکه صرف یک مکالمة تلفنی و یا گپ اینترنتی (chat) و نشستن در کنار یکدیگر در پارک، ملاک و معیار روابط نامشروع تلقی گردد و مرتکبان تحت تعقیب قرار گیرند و به مجازات برسند.</p>
                <p>در مادة 637 قانون مجازات اسلامی، مصادیقی از عمل منافی عفت غیر از زنا ذکر شده است. از آن جا که مصادیق به صورت تمثیلی است نه حصری لذا موارد دیگری نیز وجود دارد که بدانها اشاره نشده است. مصادیق بدین شرح است:</p>
                <p>تقبیل: ریشة این واژه “قبل” نقیض دبر ، به معنای جلو و قسمت جلو و به معنای “جلوی” است و تقبیل به معنی بوسیدن و بوسه زدن آمده است . ممکن است بوسه زدن، به طور کلّی به منظور احترام یا محبت به دیگری باشد اما از نظر قانونگذار، انجام این عمل میان مرد و زن نامحرم، جرم اعلام شده است.</p>
                <p>مضاجعه: ریشة آن “ضجع” به معنای خوابیدن به پهلو است و از باب مفاعله برای بیان مشارکت و همکاری دو نفر در انجام امری به کار می رود، در اصطلاح به معنی خوابیدن دو نفر به پهلو و در کنار هم و در یک بستر می باشد و یا اجتماع دو یا چند نفر در یک رختخواب.</p>
                <p>مصافحه: به معنای دست دادن با یکدیگر است. هر چند ممکن است که چنین عمل، بدون انگیزه و التذاذ جنسی صورت گیرد و یا در عرف برخی خانواده ها، نشانة ادب و احترام به هنگام سلام و احوال پرسی به طرف مقابل باشد، اما قانونگذار کلیة تماسهای فیزیکی میان زن و مرد را که بینشان علقة زوجیت وجود ندارد جرم اعلام کرده است. </p>
                <p>معانقه: این کلمه از ریشة “عنق” به معنای “گردن” گرفته شده و از باب مفاعله است و به اصطلاح حالت فیزیکی و جسمی دو نفر نسبت به یکدیگر است به صورتی که گردن های آنان در کنار هم قرار گیرد و منظور، هم آغوشی است که در تحریر الوسیله بدان اشاره شده است.</p>
                <p>در مادة 637 قانون مجازات اسلامی، مصادیق جرم روابط نامشروع ذکر نشده است، اما با توجه به تعریف این جرم: “هر گونه ارتباط دو طرفه میان مرد و زن نامحرم به قصد التذاذ جنسی و بدون هر گونه تماس جسمی” می توان موارد زیر را مصادیق آن به شمار آورد:</p>
                <p>مکالمه: یکی از ابتدائی ترین راههای ارتباط میان افراد، مکالمه است. مکالمه بین مرد و زن نامحرم از سه حالت خارج نیست. اول: مکالمه ای که برای بیان حاجت های ضروری میان زن و مرد صورت می گیرد که بر اساس نظر فقهی همة فقها این نوع مکالمه اشکالی ندارد. دوم: مکالمه ای که همراه با نازک کردن صوت و آمیختن آن با عشوه باشد و نیز به کار بردن کلمات و عبارات عاشقانه و مهیج از سوی طرفین که بنا بر اتفاق نظر فقها این نوع صحبت کردن جایز نیست. سوم: مکالمه ای که از یک طرف، غیر ضروری بوده ولی از طرف دیگر هیچ گونه تهییجی میان مرد و زن نامحرم را به دنبال ندارد، این گونه مکالمه طبق نظر اکثریت قریب به اتفاق فقها، جایز ولی احتیاط در ترک آن است.</p>
                <p>آنچه امروزه در دانشگاه ها، ادارات و اجتماعات مشاهده می شود، مکالمه از نوع سوم است. بنابراین این گونه نیست که هر نوع مکالمه ای میان مرد و زن نامحرم جرم باشد.</p>
                <p>مکاتبه: بر خلاف مکالمه که احراز رابطة نامشروع در آن بسیار دشوار است، در مکاتبات میان مرد و زن نامحرم، چنانچه شامل مسائل شهوانی و عشقی یا تصاویری که حاوی مسائل جنسی باشد، راحت تر می توان رابطة نامشروع را احراز کرد. برخی از مراجع تقلید، نامه نگاری با نامحرم و طرح مسائل عشقی و شهوانی را در نامه، غیر جایز و حرام شمرده اند. اگر رد و بدل شدن نامة عاشقانه برای ازدواج بین دختر و پسر رشید باشد، آیا باز هم جرم است؟ ادارة حقوقی دادگستری چنین پاسخ داده است:"… صرف مکاتبه مبنی بر ابراز تمایل و علاقه به ازدواج بین مرد و زنی که فاقد موانع نکاح باشند، جرم تلقی نمی گردد."</p>
                <p>خلوت کردن: مرد و زن نامحرم در مکانی حضور پیدا کنند که امکان ورود اشخاص دیگر افراد وجود نداشته باشد در این صورت، خلوت کردن مصداق پیدا می کند. اگر به مدت طولانی، دو فرد نامحرم در یک مکان خلوت به سر ببرند، اماره ای است مبنی بر اینکه قصد و سوء نیت طرفین از این خلوت همانا ایجاد رابطة نامشروع است که می تواند زمینه را برای برقراری رابطة جنسی مساعد سازد.</p>
                <p>اختلاط: در لغت، اختلاط به معنی امتزاج و در هم آمیختن است و در اصطلاح به همراهی و حشر و نشر و عدم تفکیک بین مرد و زن در مجامع و اماکن عمومی یا خصوصی نظیر سینما، پارک، خیابان، جشن های خانوادگی و غیره اطلاق می شود.</p>
                <p>ناگفته نماند هر اختلاطی را نمی توان رابطة نامشروع تلقی کرد، بلکه به طور طبیعی باید همراه با تهییج و تحریک جنسی باشد؛ همانند، اینکه جمعی از مردان و زنان در یک جشن، بدون حفظ حجاب و به صورت نیمه عریان شرکت کنند. سایر اختلاطات که غالباً لازمة زندگی دسته جمعی امروزی است و هیچ گونه تحریکات جنسی را به دنبال ندارد، از مصادیق رابطة نامشروع خارج است.</p>
                <p>مصادیق رابطة نامشروع، محدود به موارد ذکر شده نیست بلکه موارد مشابه دیگر نیز وجود دارد همانند رد و بدل کردن عکس و یا گفتگو از طریق اینترنت. نکتة حائز اهمیت اینکه اگر بخواهیم رابطه ای را رابطة نامشروع بدانیم باید قصد التذاذ و سوء نیت و بهره برداری جنسی احراز گردد.</p>
                </div>
              </div>

  <!-- Proof of Crime: Part Three -->

          <div class="panel-heading">
            <div class="panel-title">
              <a data-toggle="collapse" data-parent="#accordion" href="#collapse3"> ۳. رکن روانی جرم
              </a>
            </div>
          </div>
          
            <div id="collapse3" class="panel-collapse collapse">
              <div class="panel-body">
                <p>در رابطة نامشروع، بدیهی است صرف حرف زدن، قدم زدن، مکالمه و مکاتبه میان مرد و زن نامحرم، لذت جنسی را به دنبال ندارد و علی القاعده نباید جرم باشد، اما اطلاق مادة 637 نشان می دهد که ممکن است چنین اعمالی از دیدگاه قانونگذار جرم به حساب آید. 
                </p>
                <p>در خصوص “اعمال منافی عفت غیر از زنا” قضیه روشن تر است. زیرا این دسته از جرائم همواره با تماس بدنی و جسمی همراه می باشد، همانند، تقبیل و مضاجعه که ظهور در التذاذ داشته و امری ناپسند می باشد. در هر حال، احراز سوء نیت عام برای تحقق رکن معنوی جرم رابطة نامشروع و عمل منافی عفت کافی است و احراز سوء نیت خاص ضروری به نظر نمی رسد.
                </p>
                <p>مشکل، زمانی به وجود می آید که قاضی با توجه به شرایط و اوضاع و احوال و اظهارات طرفین به این نتیجه برسد که ارتباط میان مرد و زن نامحرم، رابطة نامشروع نبوده و یا شخصی که به هنگام احوال پرسی، صورت یکی از اقوام مؤنث خود را ببوسد چون تازه به ایران برگشته و از کودکی در اروپا بزرگ شده است و احوال پرسی بدین صورت را نشانة ادب و احترام می داند و از جرم بودن آن، در ایران بی خبر است. در این گونه موارد به نظر می رسد نه تنها سوء نیت خاص نیست بلکه سوء نیت عام نیز وجود ندارد، اما به هر حال ناآگاهی و بی اطلاعی مدعی باید احراز و اثبات گردد.
                </p>
                <p>در ذیل مادة 637 قانون مجازات اسلامی، موضوع اکراه مطرح شده است. به نظر می رسد از آن جا که رابطة نامشروع، دو طرفه است و تا زمانی که دو طرف راضی به ایجاد رابطه از طریق مکالمه، مکاتبه، و رد و بدل کردن عکس و غیره نباشند، جرم رابطة نامشروع تحقق پیدا نمی کند اگر احیاناً اجبار و اکراهی از یک طرف باشد، جرم عنوان مجرمانة دیگر همانند ایجاد مزاحمت و غیره پیدا می کند و به طور کلی از ماهیت جرم رابطة نامشروع جدا می گردد. در خصوص عمل منافی عفت غیر از زنا، اکراه و اجبار قابل تصور است که اکراه کننده با توجه به مفاد مواد 54 و 637 قانون مجازات اسلامی به مجازات مقرر قانونی محکوم می گردد. لذا ذیل مادة 637 صرفاً ناظر به عمل منافی عفت غیر از زنا است و شامل رابطة نامشروع نمی شود چرا که رابطة نامشروع اکراه پذیر نیست.
                </p>
              </div>
            </div>
  
    <!-- Proof of Crime: Sample Case Studies -->


          <div class="panel panel-info">
            <div class="panel-heading">
              <h3 class="panel-title">نمونه پرونده ها</h3>
            </div>
          </div>

      <!-- Proof of Crime: Case Study 1 -->


          <div class="panel-heading">
            <div class="panel-title">
              <a data-toggle="collapse" data-parent="#accordion" href="#collapse4"> آتنا فرقدانی و محمد مقیمی
              </a>
            </div>
          </div>
          <div id="collapse4" class="panel-collapse collapse">
            <div class="panel-body">
              <p><b>تیجه دادرسی : تبرئه</b></p>
              <p>مادر آتنا فرقدانی، زندانی عقیدتی که به دلیل دست دادن به وکیلش، به اتهام “رابط غیر مشروغ غیر زنا” متهم شده بود به کمپین بین المللی حقوق بشر در ایران گفت او و وکیلش محمد مقیمی هر دو از این اتهام تبرئه شده اند. مادر این زندانی عقیدتی گفت این حکم روز شنبه ۲۶ دی ۱۳۹۴به صورت کتبی به وکیل اتنا ابلاغ شده است.
              </p>
              <p>عشرت اردستانی، مادر اتنا فرقدانی به کمپین گفت:‌ “آتنا برای این اتهام خیلی ضربه روحی خورد اما از وقتی شنیده که تبرئه شده خیلی خوشحال است و روحیه اش خیلی بهتر شده. اما در کل وضعیت چندان مناسبی ندارد. هر چقدر هم روحیه اش را در ملاقاتی ها با ما حفظ کند اما معلوم است که در خودش شکسته است.”
              </p>
              <p>آتنا فرقدانی روز ۲۳ خرداد ماه ۱۳۹۴ در ابتدای ملاقات با وکیلش، محمد مقیمی در حضور دو مامور زندان، به او دست داد. به دلیل همین دلیل دست دادن، او و وکیلش به دادسرای اوین منتقل شده و در آنجا به اتهام “رابط نامشروع غیرزنا” تفهیم شد. محمد مقیمی، وکیل پس از دادسرای زندان اوین به زندان رجایی شهر کرج منتقل شد اما چهار روز بعد در تاریخ ۲۷ خرداد ماه با قرار وثیقه ۲۰ میلیون تومانی‌ آزاد شد.
              </p>
              <p>دادگاه این اتهام در روز ۱۱ مهرماه ۱۳۹۴ در شعبه ۱۱۶۶ دادگاه کیفری مستقر در مجتمع قضایی قدس به ریاست قاضی مجید شریف زاد به صورت غیر علنی برگزار شد. بر اساس حکم این دادگاه که روز ۲۶ دی ماه به آنها ابلاغ شده، هر دو خانم فرقدانی و آقای مقیمی از اتهام تبرئه شده اند.
              </p>
              <p>مادر خانم فرقدانی در گفتگویی با کمپین گفته بود مسوولان زندان اوین به دلیل همین اتهام (دست دادن به وکیل )با فرزندش بدرفتاری می کنند. او گفته بود: “مسوولان زندان اوین از مقامات بالا تا پایین او را مورد آزار کلامی قرار می دهند، حرف های کنایه آمیز و زشت در مورد ارتباط نامشروع او با وکیلش می زنند. در حالیکه او فقط با وکیلش دست داده و این دست دادن با حضور چند مامور زندان اتفاق افتاده است. اما ماموران مرتب به او کنایه می زنند و می گویند باید منتظر دادگاهش باشد.”
              </p>
              <p>محمد مقیمی، وکیل روز یکشنبه ۲۷ دی ماه در صفحه فیسبوک خود با اظهار اینکه اتهام “واهی” بوده کپی از حکم خود را که دال بر تبرئه بودن است را منتشر کرده است.
              </p>
              <p><b>منبع : کمپین بین المللی حقوق بشر در ایران</b></p>
            </div>
          </div>

      <!-- Proof of Crime: Case Study 2 -->

          <div class="panel-heading">
            <div class="panel-title">
              <a data-toggle="collapse" data-parent="#accordion" href="#collapse5">محمدعلی طاهری
              </a>
            </div>
          </div>
          <div id="collapse5" class="panel-collapse collapse">
            <div class="panel-body">
            <p><b>نتیجه دادرسی: محکومیت</b></p>
            <p>محمدعلی طاهری در سال ۱۳۸۹ توسط ماموران اطلاعات سپاه پاسداران و به اتهام اقدام علیه امنیت کشور دستگیر و پس از ۶۷ روز بازجویی در بند ۲ الف (متعلق به سپاه) زندان اوین به قید وثیقه آزاد شد. وی اوایل سال ۱۳۹۰ مجددا به اتهام “ارتداد، محاربه، توهین به مقدسات، فساد فی الارض و سب النبی” دستگیر و زندانی شد. دادگاه انقلاب پیش از این آقای طاهری را به‌ اتهام “توهین به مقدسات، مداخله غیرقانونی در امور پزشکی و درمان بیماران، ارتکاب فعل حرام و رابطه نامشروع، استفاده غیرمجاز از عناوین علمی (دکتر و مهندس)، ضاله بودن کتب و آثار” به ۵ سال حبس، ۹۰۰ میلیون تومان جزای نقدی و ۷۴ ضربه شلاق محکوم کرده بود.
            </p>
            <p>در خصوص ارتکاب فعل حرام و رابطه نامشروع با لمس نامحرم با توجه به فیلم و تصاویر ضم پرونده ارتکاب فعل حرام محرز است زیرا متهم نه اجازه طبابت داشته و نه مجوز دیگری برای لمس دست زن نامحرم و نه هیچگونه علقه سببیتی بین آنها بوده است و دفاعیات وی و وکیل مدافع وی مبنی بر اینکه شخصی دچار حمله بیماری شده و آقای طاهری برای آرام کردن وی دستش را گرفته غیر موجه تشخیص داده می شود زیرا فیلم موجود حکایت از چنین امری ندارد بلکه نوعی تئاتر تفاهم شده بین طاهری و خانم مذکور برای به نمایش گذاشتن موضوع تخلیه نیروهای غیر ارگانیک بوده است لذا ضمن وارد دانستن اتهام متهم به استناد ماده ۶۳۸ قانون مجازات اسلامی به ۷۴ ضربه شلاق تعزیری محکوم می نماید در خصوص رابطه نامشروع با توجه به نبودن شاکی خصوصی و اینکه رابطه نامشروع نیاز به طرف دیگر دارد درپرونده چنین شخصی وجود ندارد اتهام غیر وارد تشخیص و به استناد اصل ۳۷ حکم بر برائت متهم از این اتهام صادر و اعلام می گردد .
            </p>
            <p><b>منبع : ویکی پدیا</b></p>
            </div>
          </div>

      <!-- Proof of Crime: Case Study 3 -->

          <div class="panel-heading">
            <div class="panel-title">
              <a data-toggle="collapse" data-parent="#accordion" href="#collapse6"> سمانه و مهران
              </a>
            </div>
          </div>
          <div id="collapse6" class="panel-collapse collapse">
            <div class="panel-body">
            <p><b>نتیجه دادرسی: تبرئه</b></p>
            <p>برگی از خاطرات یک وکیل: در پاییز سال 1389 یکی از همکاران دانشگاهی به دفتر وکالتم مراجعه و بیان داشت که مأمورین انتظامی دختر دایی اش را با پسر جوانی در شرکت محل کار آن پسر، دستگیر و پرونده آن ها تحت عنوان ارتباط نامشروع غیر از زنا به شعبه 106 دادگاه جزایی خرمشهر ارجاع و ششم آذرماه ساعت 12 ظهر هم وقت رسیدگی به آن است پس از صحبت با متهمه خانم سمانه و مطالعه پرونده ،وکالت او را به عهده گرفتم .ماجرا از این قرار بود که سمانه و پسری به اسم مهران با هم آشنا و با گذشت زمان به هم علاقه مند شده و روز دستگیری هم سمانه برای تبریک گفتن تولد مهران به شرکت محل کار او رفته و پس از دقایقی هم با ورود غیر مجاز مأمورینبه داخل شرکت دستگیر می شوند و مابقی ماجرا...گفتنی است پس از دستگیری، سمانه به جهت داشتن خانواده مذهبی  با باورهای سنتی حتی جرأت این که موضوع را به خانواده اش خبر دهد پیدا نمی کند و از این رو پس از بازداشت، با دوست خود تماس و از او در خواست ضمانت می نماید که مادر دوست او با سپردن سند منزل خویش به عنوان وثیقه موجبات آزادی سمانه از بازداشت را فراهم می آورد.خب، وقتی پرونده را مطالعه کردم ،در گزارش مآمورین انتظامی این گونه آمده بود که:«... ساعت  سیزده یوم جاری( پنجم شهریور ماه) در پی اعلام مرکز فوریت های پلیسی مبنی بر یک فقره گزارش مبنی بر اعلام زن و مردی  در ساعاتی توجیه نشده در شهرک صنعتی و شرکت پترو ..پارس  به محل مراجعه کردیم  درب قفل بود هر دو دوست   و در  حین دستگیری  هر دو داخل اتاق بوده و حضور دارند و  ما مورد دیگری مشاهده  نکردیم  ...»
            </p>
            <p>در برگ بازجویی از متهمین ،سمانه بیان داشته بود:« با متهم دیگر پرونده ارتباط تلفنی داشته ام  و رفته بودم  تولدش را تبریک بگویم .» خب روز جلسه ،لایحه دفاعیه ام را تقدیم قاضی شعبه مربوطه نمودم و شفاهأ هم دفاعیات تکمیلی را بیان داشتم و با آطلاعاتی که از محتویات پرونده داشتم و جوی که در جلسه دادگاه حاکم بود به تبرئه سمانه در همین مرحله نخستین و رهایی او از زیر فشارهای روانی ناشی از این اتهام ، بسیار خوشبین بودم که در کمال تعجب یک هفته پس از جلسه دادگاه مبادرت به رأیی به شرح زیر نمود:
            </p>
            <p>رأی دادگاه: در خصوص اتهام 1- خانم سمانه ....با وکالت محمد صالح مویدی 2-آقای مهران....دایر بر داشتن رابطه نامشروع غیر از زنا از طریق خلوت با یکدیگر(نا محرم)بدون داشتن علقه زوجیت موضوع کیفرخواست شماره.....صادره از سوی دادسرای عمومی و انقلاب خرمشهر با توجه به محتویات پرونده،دلایل، قرائن و امارات موجود در آن از قبیل1-اقرار صریح متهمین در کلیه مراحل تحقیق و دادرسی به ارتکاب بزه انتسابی و این که آنان با همدیگر دوست بوده و زمان رسیدن مأمورین در اتاق محل کارمتهم ردیف دوم با هم خلوت کرده بودند 2- گزارش ضابطین دادگستری دال بر دستگیری متهمین در محل کار متهم ردیف دوم در حالی که درب اتاق را بر روی خود قفل کرده وبا هم خلوت کرده بودند.3- خلاف شرع بودن خلوت کردن زن و مردی که بین آن ها علقه زوجیت یا رابطه محرمیت نباشد.4- غیر قابل قبول بودن دفاع وکیل متهم ردیف اول مبنی بر حصری بودن مصادیق مذکور در ماده قانونی مارالذکر حد اعلی رابطه نامشروع  را در نظر گرفته است که به طور ادلی رابطه های غیر شرعی مادون آن ها نیز ارتباط نامشروع به حساب می آید.دادگاه ار تکاب جرم انتسابی از سوی نامبردگان را محرز دانسته و مستندأ به ماده 637 قانون مجازات اسلامی هر یک از آنان را به تحمل 99 ضربه شلاق محکوم می نماید. رأی صادره حضوری است و ظرف مدت بیست روز پس از ابلاغ قابل تجدیدنظرخواهی در محاکم تجدیدنظراستان خوزستان می باشد.
            </p>
            <p>وقتی مأمور ابلاغ دادگستری، دادنامه را تحویلم داد امیدوارانه شروع به خواندن آن کردم با رسیدن به چند سطر آخر دادنامه و خواندن تصمیم دادگاه خشکم زد دقایقی مات و مبهوت به دادنامه خیره شده بودم باورم نمی شد 99 ضربه شلاق!آخر بابت چی؟ در بدبینانه ترین حالت ممکن تصور می کردم خانم سمانه به جهت داشتن تحصیلات عالیه دانشگاهی و نداشتن سوء پیشینه کیفری به جریمه نقدی محکوم شود نه 99 ضربه شلاق. ناگفته نماند در متن رأی صادره مطلبی به بنده منتسب شده بود که به هیج وجه در دفاعیه بنده نیامده بود آن قید این بود که در بند 4 دادنامه آمده بود:« غیر قابل قبول بودن دفاع وکیل متهم ردیف اول مبنی بر حصری بودن مصادیق مذکور در ماده قانونی مارالذکر.....» معلوم نبود دادگاه محترم چگونه از دفاعیات بنده چنین استنتاجی کرده بود.بگذریم مانده بودم جواب همکار دانشگاهی وبدتر از آن جواب سمانه را چه بدهم .نهایتا با شناختی که از روحیه شکننده او داشتم با همکارم توافق کردیم که فعلأ از تصمیم دادگاه بدوی چیزی به او نگوییم. اینک تنها چاره اعتراض به  رأی و تجدیدنظر خواهی و امید به نقض رأی در دادگاه تجدیدنظر استان بود لایحه ای دفاعیه مرحله نخستین را با اندکی تغییرات به شرح زیر آماده  و به شعبه مرجوع الیه در دادگاه تجدیدنظر تقدیم داشتم:
            </p>
            <p>ریاست محترم شعبه دوازدهم دادگاه تجدیدنظر استان خوزستان
            </p>
            <p>با درود و زنده باش ، و بازگرد به پرونده ی شماره......89 دعوی کیفری  با عنوان ارتباط نامشروع به طرفیت موکل خانم سمانه... که منجر به صدور دادنامه شماره....89از شعبه 106جزایی دادگاه  شهرستان خرمشهر  گردید عرایض خویش را جهت تبیین موضوع و دفاع از حقوق موکل ونقض دادنامه صادره به استحضار عالی می رسانم :
            </p>
            <p>بخش اول ،ایراداتی بر استنادات دادگاه محترم بدوی :
            </p>
            <p>دادگاه محترم  بدوی به طورکل یا جزء به استناد موارد 4گانه زیر ، مجرمیت موکل خانم سمانه ..را  احرازنموده است  به بررسی این موارد می پردازم :
            </p>
            <p>درسطر چهارم دادنامه این گونه مقرر شده است :«با توجه به محتویات پرونده ،دلایل و قرائن  و امارات موجود در آن از قبیل:
            </p>
            <p> 1-اقرار صریح متهمین  در کلیه مراحل تحقیق و دادرسی به ارتکاب بزه انتسابی و این که آنان با یکدیگر دوست بوده و زمان رسیدن مأمورین در اتاق محل کار متهم ردیف دوم با هم خلوت کرده بودند.
            </p>
            <p> پاسخ اول: اقرار در لغت به معنای«واضح بیان کردن و آشکار گفتن »آمده است  .موکل  در برگ بازجویی درنزد   مأمورین  انتظامی  بیان داشته«با متهم دیگر  ارتباط تلفنی داشته ام  و رفته بودم  تولدش را تبریک بگویم ».
            </p>
            <p>خب کجای اظهارات موکل، اقرار صریح یا حتی شبه اقراری به انجام فعل مجرمانه موضوع ماده  637 ق.م.ا است .آیا ارتباط تلفنی بین زن و مردی که بین  آن ها علقه زوجیت نیست و یا  ملاقات آن ها   با یکدیگر بدون هر گونه تماس بدنی  ،جرم است که  اظهار به آن اقرار به جرم تلقی و سختگیرانه به 99 ضربه شلاق محکوم گردد.
            </p>
            <p>2-گزارش ضابطین دادگستری دال بر دستگیری متهمین در محل کار متهم ردیف دوم در حالی که درب اتاق را بر روی خود قفل کرده و با هم خلوت کرده بودند.
            </p>
            <p>درصورت جلسه  تنظیمی مأمورین کشف جرم  به تاریخ  پنجم شهریور ماه  چنین آمده است  :«...هر دو دوست   و در  حین دستگیری  هر دو داخل اتاق بوده    و حضور دارند و  ما مورد دیگری مشاهده  نکردیم  ...»
            </p>
            <p>پاسخ دوم:محل دستگیری موکل با متهم ردیف دوم در اتاق کار  شخص اخیر در شرکتی واقع در شهرک صنعتی شهرستان خرمشهر بوده است شرکتی که  دارای نگهبان 24 ساعته ،  وکارگران شیفتی است  که حتی در روزهای تعطیل  ، در آنجا مشغول کار و در حال رفت  آمدند .پس کدام خلوت با نامحرم ؟  این گفته مأمورین که درب قفل بوده   مسامحه در قلم است درب بسته بوده چرا که در گرمای شهریورماه خوزستان، با روشن بودن  کولر و دستگاه های خنک کننده ، عقل حکم می کند  درب ها بسته باشد  .
            </p>
            <p>آیا می توان کولر ها را روشن نمود و سپس با ورود هر  جنس مخالف به اتاق ، درب ها و یا  حتی برای محکم کاری پنجره ها را هم باز گذاشت !!
            </p>
            <p>در  صورت جلسه تنظیمی  مأمورین آمده است " که چیز دیگری مشاهده نشد " که این مطلب گواهی بر صحت   این ادعاست که هیچ گونه رفتار مجرمانه ای که از مصادیق ماده بالا اشاره باشد در حال انجام نبوده است.واین اظهار نظر مأموران  انتظامی در گزارش خویش«....حضور زن و مردی در ساعت  سیزده یوم جاری...در ساعاتی توجیه نشده ..» هم از آن حرف هاست. ساعت سیزده ظهر ساعت توجیه نشده است ؟!پس مأمورین محترم  انتظامی مرحمت بفرمایند  قانونگذاری نموده وساعات توجیه شده ملاقات  افراد را با یکدیگر به شهروندان خرمشهری اعلام نمایند   تا  شهروندان بتوانند از ایجاد این گونه پیامدهای منفی برای خود  جلوگیری نمایند.
            </p>
            <p>3-خلاف شرع بودن خلوت کردن زن و مردی که بین آن ها علقه زوجیت یا رابطه محرمیت نباشد.
            </p>
            <p>پاسخ سوم :تا آنجایی که می دانم طبق فتوای  فقیه عالیقدر امام خمینی که  مشخصأ مورد استناد  شعبه 4 دیوان عالی کشور در مورخ 18/10/1370 و اصدار دادنامه شماره 615 و برائت متهمینی گردیده این گونه مقرر شده که :«خلوت کردن  مرد با زن اجنبیه  حرمت ندارد».
            </p>
            <p>در این ارتباط جلد 9 کتاب رویه قضایی ایران در دادگاه های جزایی را ورق زده و صفحه 45آن رامی خوانم،   پرسش ، خلوت با نا محرم از مصادیق ار تباط نامشروع است یا خیر؟ اتفاق آرا :خلوت با نا محرم از مصادیق ارتباط نا مشروع نیست و عنصر قانونی ندارد و صرف خلوت کردن خارج از شمول ماده 637 ق.م.ا است..» .
            </p>
            <p>هم چنین وحدت ملاک نظریه مشورتی شماره 979/7-2/3/1363اداره حقوقی قوه قضاییه  در زمینه مسائل کیفری که می گوید: «مکاتبه عاشقانه قبل از ازدواج جرم نیست»
            </p>
            <p>4-غیر قابل قبول بودن دفاع وکیل متهم ردیف اول مبنی بر حصری بودن مصادیق مذکور در ماده 637ق.م.ا زیرا که قانونگذار در بیان مصادیق مذکور حد اعلی رابطه نامشروع را در نظر گرفته است که به طور ادلی رابطه های غیر شرعی مادون آن ها نیز ار تباط نامشروع به حساب می آید.
            </p>
            <p>پاسخ چهارم:عجب ، بنده در کدام سطراز  لایحه تقدیمی ام به دادگاه محترم بدوی  سخن از حصری بودن مصادیق ماده 637 نمودم ،این جانب این گونه عرض کردم که :در ماده  مورد بحث ،دو رفتارتقبیل (بوسیدن )   و مضاجعه  (هم بستر شدن )  که با تماس بدنی  همراه هستندبه صورت تمثیلی   رفتارهای  ارتکابی  جرم ارتباط نامشروع را تشکیل می دهند .ورفتارهای دیگری  که  با تماس بدنی باشند  مانند ،بغل کردن و یا  لمس  اندام های  جنس مخالف به قصد التذاذ   نیز می توانند مشمول حکم ماده قرار گیرد.و در مقابل رفتارهای دیگری که  با تماس بدنی همراه نیستند مانند  قدم زدن در پارک ،مکاتبه ،مکالمه ی تلفنی   و یا صرف    ملاقات   با توجه به تفسیر مضیق ومنطقی قوانین کیفری  و اصل برائت از شمول ماده خارج می باشند .
            </p>
            <p>بنابراین نمی توان به بهانه تمثیلی  بودن مصادیق  ، هر امری  را ولو ناپسند ،مشمول  ماده بالا قرار داد   و مجازات نمود  . بلکه باید میان مصادیق  مذکور در ماده و  موضوع  مطروحه در پرونده  «سنخیت» وجود داشته باشد و  چنان چه رفتار فاقد  چنین  خصوصیتی   باشد موضوع  واحد و مشابه محسوب نخواهد شد .
            </p>
            <p>در پرونده حاضر در کدام صفحه یا سطر موکل اظهار داشته یا به طرقی  معلوم گشته که وی  با متهم ردیف دوم رفتارهایی  از آن سنخ  انجام داده  و تماس بدنی داشته است.
            </p>
            <p>فراموش نکنم این استدلال دادگاه محترم  بدوی که بیان داشته است« قانونگذار در بیان مصادیق مذکور حد اعلی رابطه نامشروع را در نظر گرفته است که به طور ادلی رابطه های غیر شرعی مادون آن ها نیز ار تباط نامشروع به حساب می آید  » هرچند منصرف از موضوع است اما روی هم رفته  با توجه به  استفاده از واژه  از قبیل
            </p>
            <p>در ماده به نظر اصولی نمی آید  زیرا قانون گذار با  استفاده از کلمه«از قبیل»  رفتارهای از آن  نوع یاد شده در ماده  و یا حداقل از آن سنخ را مشمول حکم قرار می دهد بدون توجه به این که  کدام اعلی و کدام ادنی است .
            </p>
            <p>در رد این استدلال آیا رفتاری مانند لمس اندام تناسلی  جنس مخالف  که می تواند مشمول حکم ماده 637 قرار گیرد و در ماده ذکری از  آن نشده ادنی از  فعل تقبیل (بوسیدن)است که در ماده مورد بحث  قانونگذار از آن سخن گفته است؟!.
            </p>
            <p>بخش دوم :آن چه مورد استدعاست
            </p>
            <p>موکل دختری تحصیلکرده  وکارشناس فیزیک و بیست و دوسه سال بیشتر نداشته و البته فاقد هرگونه سوءشهرت اجتماعی و صد البته سوءپیشینه کیفری است .دادگاه محترم بدوی بسیار سختگیرانه  موکل  را به 99 ضربه شلاق محکوم نموده است.
            </p>
            <p>حتی اگر فرض کنیم عرض کردم فرض کنیم موکل جرم موضوع ماده مورد اشاره را انجام داده است .آیا بابه جا ماندن  لکه شلاق  بر پیشانی دختری 23 ساله در جامعه ای سنتی   که در آن  بسیاری از خانواده ها  واطرافیان  آن را ننگی نا بخشودنی می پندارند  امکان بازگشت  به کانون خانواده و زندگی عادی وجود دارد   ؟آیا خواستگار احتمالی او با اطلاع از این مجازات به ازدواج با وی تن می دهد ؟ فرزندان او در آینده در مورد وی چگونه قضاوت خواهند نمود ؟ آیا این گونه اعمال مجازات برای اتهامی این چنین  بدون لحاظ هیچ گونه تخفیف یا تعلیق ، باعث  ناخرسندی او از سیستم قضایی و احکام شریعت که مبتنی بر ارفاق و تخفیف است نمی گردد؟
            </p>
            <p>سخن آخر :
            </p>
            <p>یک مثل معروف حقوقی را بسیار شنیده ایم:«اگر صدها مجرم بی مکافات باقی بمانند بهتر از آن است که بی گناهی به مجازات برسد».
            </p>
            <p>بنابراین با توجه به عرایض بالا گفته  ،و التفات  به وسعت دید وبینش روشن  آن مقامات عدالت گستر واصل برائت وقاعده تدرأ الحدود باالشبهات،که با توجه به لفظ الحدود که همراه الف ولام بوده مفید عموم است  وشامل مجازات های تعزیری نیز می شود ،نقض دادنامه صادره واصدار رأی بر بی گناهی و برائت موکل مورد تمناست
            </p>
            <p>رأی دادگاه تجدیدنظر استان:به موجب دادنامه شماره 791مورخ.... صادره از شعبه 106دادگاه جزایی خرمشهر 1- آقای مهران..2- خانم سمانه ...با وکالت آقای محمد صالح مویدی به اتهام رابطه نامشروع غیر از زنا از طریق خلوت با یکدیگر (نامحرم)موضوع کزارش مأمورین با استدلالی که در رأی به عمل آمده و با احراز بزهکاری با استناد مواد قانونی مندرج در آن هر یک به تحمل 99 ضربه شلاق محکوم گردیده اند پس از ابلاغ رأی در مهلت قانونی آقای محمد صالح مویدی وکیل متهمه نسبت به آن اعتراض و پرونده جهت رسیدگی به این شعبه ارجاع شده است. هیآت با ملاحظه محتویات پرونده و موارد تجدیدنظرخواهی و قطع نظر از نحوه اقدام وورود مأمورین انتظامی که با ماده 43 قانون آیین دادرسی کیفری منطبق نمی باشد صرف گزارش بر حضور طرفین در محل اتاق کار همانگونه که در نظریه اداره حقوقی قوه قضائیه به شماره3022/7 آمده است که صرف تنها بودن زن و مردی در یک جا نمی تواند از مصادیق رابطه نامشروع و یا اعمال منافی عفت به شمار آید.و از طرفی دیگردلیل کافی بر ارتکاب بزه وجود ندارد و دادنامه صادره صحیحآ اصدار نیافته است و دادنامه تجدیدنظر خواسته را مستندأ به بند ب ماده 257 و بند الف ماده 177 قانون آیین دادرسی کیفری و تبصره 1 ماده 2 قانون تشکیل دادگاه های عمومی و انقلاب ، نقض و حکم بر برائت متهمه(تجدیدنظرخواه) و دیگر متهم پرونده که تجدیدنظرخواهی ننموده است صادر و اعلام می نماید. این رأی قطعی است.
            </p>
            <p>خوشبختانه قضات محترم شعبه دوازدهم دادگاه تجدیدنظر با آگاهی از مناسبات اجتماعی بین افراد وتوجه به این موضوع که امروزه بنا به گفته متخصصین امور خانواده ،آشنایی های پیش از ازدواج امری ضروری است و نیز تفسیر منطقی و اصولی ماده 637 ق.م.ا خانم سمانه وآقای مهران را تبرئه نمودند هرچند که اثرات منفی این اتهام ترذیلی ممکن است سالها در جسم و روح آن ها به جا بماند ...
            </p>
            <p><b>منبع: وبلاگ محمد صالح مویدی، حقوقدان
            </b></p>
            </div>
          </div>

      <!-- Proof of Crime: Case Study 4 -->

          <div class="panel-heading">
            <div class="panel-title">
              <a data-toggle="collapse" data-parent="#accordion" href="#collapse7">  فاطمه اختصاری و مهدی موسوی
              </a>
            </div>
          </div>
          <div id="collapse7" class="panel-collapse collapse">
            <div class="panel-body">
            <p><b>نتیجه دادرسی : محکومیت</b></p>
            <p>دادگاه انقلاب تهران دوشاعر، فاطمه اختصاری و مهدی موسوی را به دلیل دیدگاههای انتقادی در اشعارشان به ترتیب به نه سال و شش ماه و ۹۹ ضربه شلاق و ۱۱ سال و ۹۹ ضربه شلاق به اتهام “توهین به مقدسات”  محکوم کرده است.
            </p>
            <p>وکیل مدافع فاطمه اختصاری و مهدی موسوی، امیر رییسیان به کمپین بین المللی حقوق بشر در ایران گفت که احکام شلاق این دو به اتهام “ارتباط نامشروع مادون زنا” است که مصداق آن در مورد خانم اختصاری دست دادن با نامحرم و نداشتن حجاب در زمان حضورش در جشنواره شعر سوئد عنوان شده است.
            </p>
            <p>همچنین احکام این دو شاعر مبتنی بر “اعترافات” دروغینی که به صورت اجباری اخذ شده صادر شده است، روشی که در پرونده‌های با انگیزه سیاسی، و در جایی که هیچ مدرکی علیه متهم وجود ندارد، معمول است.
            </p>
            <p>معمولا زندانی در حبس انفرادی نگهداری می‌شود و مورد فشار شدید روانی قرار می‌گیرد و بازجویانی که دست در دست مقامات سپاه پاسداران و قوه قضاییه کار میکنند، از آنها “اعترافاتی” اخذ می‌کنند. این اعترافات سپس توسط تلویزیون دولتی، صدا و سیمای جمهوری اسلامی ایران، پخش می‌شوند تا متهم را در اذهان عمومی بی‌اعتبار کنند.
            </p>
            <p>هر دو آنها به اتهام “رابطه نامشروع غیر زنا” (دست دادن به نامحرم) به ۹۹ ضربه شلاق محکوم شده اند.
            </p>
            <p>فاطمه اختصاری و مهدی موسوی در تاریخ ۱۷ آذر ماه سال ۱۳۹۲، هر کدام در منازل شخصی خود توسط نیروهای امنیتی سپاه بازداشت شدند. آنها پس از ۳۸ روز حبس در سلول های انفرادی بند دو- الف زندان اوین در روز ۲۳ دی ماه با قرار وثیقه آزاد شند.
            </p>
            <p>این منبع با اشاره به اینکه خانم اختصاری هیچکدام از اتهاماتش را نپذیرفته، به کمپین گفت: “ایشان بارها در دادگاه گفته است که اگر شعرهایش اعتراض آمیز بوده اما توهین آمیز نبوده است. همچنین در مورد اتهام ارتباط نامشروع از طریق زنا که گفته شده در جشنواره شعر سوئد به نامحرم دست داده یا حجاب در لحظاتی نداشته بارها ایشان گفته قصد ترویج فساد و ابتذال را نداشته و ندارد. رفتارش خارج از عرف بوده، اما جرم نبوده و گفته است اشتباه کرده است.”
            </p>
            <p><b>منبع: خبرگزاری جام نیوز</b></p>
            </div>
          </div>

      <!-- Proof of Crime: Case Study 5 -->

          <div class="panel-heading">
            <div class="panel-title">
              <a data-toggle="collapse" data-parent="#accordion" href="#collapse8">  کیوان کریمی
              </a>
            </div>
          </div>
          <div id="collapse8" class="panel-collapse collapse">
            <div class="panel-body">
            <p><b>تیجه دادرسی : محکومیت</b></p>
            <p>شعبه ۵۴ دادگاه تجدیدنظر استان تهران، کیوان کریمی را به ۲۲۳ ضربه شلاق، ۲۰ میلیون تومان جریمه، یک سال حبس تعزیری و یک سال حبس تعلیقی محکوم کرد. این حکم روز شنبه به وکیل این فیلمساز ابلاغ شده است.
            </p>
            <p>کیوان کریمی مهرماه امسال از سوی شعبه ۲۸ دادگاه انقلاب به ریاست قاضی مقیسه به ۶ سال حبس تعزیری و ۲۲۳ ضربه شلاق محکوم شده بود.
            </p>
            <p>کیوان کریمی، به گفته وکیل مدافعش، همچنین به اتهام “رابطه نامشروع از طریق روبوسی و دست‌دادن با نامحرم” به ۲۲۳ ضربه شلاق محکوم شده است.
            </p>
            <p> اتهامات کیوان کریمی تبلیغ علیه نظام، توهین به مقدسات و رابطه نامشروع از طریق روبوسی و دست دادن با نامحرم عنوان شده است.
            </p>
            <p><b>منبع: خبرگزاری هرانا</b></p>
            </div>
          </div> 

      <!-- Proof of Crime: Case Study 6 -->

          <div class="panel-heading">
            <div class="panel-title">
              <a data-toggle="collapse" data-parent="#accordion" href="#collapse9">  متهم به رابطه نامشروع قبل از ازدواج
              </a>
            </div>
          </div>
          <div id="collapse9" class="panel-collapse collapse">
            <div class="panel-body">
            <p><b>تیجه دادرسی : محکومیت</b></p>
            <p> زنی که متهم است در خارج از کشور در فیلم هایی با مضامین جنسی بازی کرده است پس از شکایت همسرش به زندان و شلاق محکوم شد.</p>
            <p>مرد جوان در زمستان سال گذشته با ارایه مدرک و عکس‌های همسرش به دادسرای ناحیه ۲ تهران پرده از راز همسرش برداشت و خواستار تعقیب قضایی وی شد.
            </p>
            <p>شاکی مدعی شد: “همسرم دروغ می گفت و او در خارج بازیگر فیلم های مستهجن بود و با فریب دادن من وارد زندگی‌ام شده است، به خاطر همین تصمیم گرفتم شکایت کنم تا همه موضوع کاملاً مشخص شود”.
            </p>
            <p>بعد از ادعاهای این مرد، همسرش در دفاع از خود گفت: “این عکس‌ها به دوران قدیم من در خارج از ایران بر‌می‌گردد و قرار بود من با این مرد ازدواج کنم که نشد”.
            </p>
            <p>وی افزود: “شوهرم بدون اجازه به لپ‌تاپ من دست زده و این عکس‌ها را برداشته و در همه سایت‌های مجازی پخش کرده است که من به پلیس سایبری مراجعه کردم و علیه او شکایت مطرح کرده‌ام”.
            </p>
            <p>بنابه این گزارش: “با صدورکیفرخواست علیه زن پرونده در اختیار قاضی دادگاه عمومی تهران قرار گرفت و با توجه به اثبات جرم این زن وی به اتهام فریب در ازدواج با حکم ۶ ماه زندان و محرومیت از همه حق و حقوق در ازدواج و بخاطر روابط نامشروع به ۷۴ ضربه شلاق محکوم شد”.
            </p>
            <p><b>منبع: خبرگزاری رکنا</b></p>
            </div>
          </div>            

<!-- Proof of Crime - End -->

        </div>
      </div>

<!-- Educational Text-->


      <div class="panel panel-info">
        <div class="panel-heading">
          <h3 class="panel-title">چگونه در مقابل ایراد اتهام از خود دفاع کنیم (آموزش)</h3>
        </div>
        <div class="panel-body">
          <p>دفاع در مقابل طرح اتهام: " رابطه نامشروع و عمل منافی عفت "بر رد یا تضعیف سه رکن قانونی، مادی و روانی جرم استوار است.
          </p>
          <p>استراتژی دفاع خود در روند دادرسی را با نگاهی به این پیشنهادات تبیین کنید:
          </p>
          <li>ارتکاب عمل مجرمانة دو مرد و یا دو زن از شمول ماده خارج است.
          </li>
          <li>گفتنی است در قضاوت، عرف و عادت و آداب و رسوم در جامعة مرسوم نیز مد نظر قرار داد.
          </li>
          <li>تاکید بر ناآگاهی و بی اطلاعی متهم عنصر روانی اتهام را تضعیف می کند.
          </li>
          <li>در صورتی که اجبار و اکراهی از یک طرف باشد، جرم صورت گرفته مشمول ماده فوق نخواهد شد.
          </li>
         </div>
      </div>

<!-- Next Topics Buttons -->


      <a href="collaboration_with_the_hostile_government.html"> 
      <div class="panel panel-info-topics">
        <div class="panel-heading">
          <h3 class="panel-title">همکاری با دول متخاصم</h3>
        </div> 
      </div>
      </a>

      <a href="index.html"> 
      <div class="panel panel-info-topics">
        <div class="panel-heading">
          <h3 class="panel-title">بازگشت به لیست اتهامات  </h3>
        </div> 
      </div>
      </a>

<!-- /container -->

</div> 


    <!-- Bootstrap core JavaScript
    ================================================== -->
    <!-- Placed at the end of the document so the pages load faster -->
    <script src="https://ajax.googleapis.com/ajax/libs/jquery/1.11.1/jquery.min.js"></script>
    <script src="bootstrap.min.js"></script>
    <script src="docs.min.js"></script>
  </body>
</html>
