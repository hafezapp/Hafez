<!DOCTYPE html>
<html lang="en">
  <head>
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <meta name="description" content="">
    <meta name="author" content="">

    <title>اجتماع و تبانی برای ارتکاب جرایم</title>

    <!-- Bootstrap core CSS -->
    <link href="bootstrap.css" rel="stylesheet">
    <!-- Bootstrap RTL theme -->
    <link href="bootstrap-rtl.min.css" rel="stylesheet">
    <!-- Bootstrap theme -->
    <link href="bootstrap-theme.css" rel="stylesheet">

    <!-- Custom styles for this template -->
    <link href="rtl.css" rel="stylesheet">
    <link href="roonak.css" rel="stylesheet">
    
    <!-- HTML5 shim and Respond.js IE8 support of HTML5 elements and media queries -->
    <!--[if lt IE 9]>
      <script src="https://oss.maxcdn.com/html5shiv/3.7.2/html5shiv.min.js"></script>
      <script src="https://oss.maxcdn.com/respond/1.4.2/respond.min.js"></script>
    <![endif]-->
  </head>

  <body role="document">

 <!-- Definition of Crime -->


   <div class="container theme-showcase" role="main">
 
      <div class="panel panel-info">
        <div class="panel-heading section-title">
        اجتماع و تبانی برای ارتکاب جرایم
        </div>
      </div>  

      <div class="panel panel-info">
        <div class="panel-heading">
          <h3 class="panel-title">تعریف جرم در قانون</h3>
        </div>
        <div class="panel-body">
       <p>براساس ماده ۶۱۰ قانون مجازات اسلامی (‌تعزیرات و مجازات‌های بازدارنده)، هرگاه دو نفر یا بیشتر اجتماع و تبانی نمایند که جرایمی بر ضد امنیت داخلی یا خارجی کشور مرتکب شوند یا وسایل ارتکاب آن را فراهم نمایند در صورتی که عنوان محارب بر آنان صادق نباشد به دو تا پنج سال حبس محکوم خواهند شد.</p>
       <p>براساس ماده ۶۰۱ قانون مجازات اسلامی، هر گاه دو نفر یا بیشتر اجتماع و تبانی بنمایند که علیه اعراض یا نفوس یا اموال مردم اقدام نمایند و مقدمات اجرایی را هم تدارک دیده باشند ولی بدون اراده خود موفق به اقدام نشوند حسب مراتب به حبس از شش ماه تا سه سال محکوم خواهند شد.</p>
        </div>
      </div>

      

      <div class="panel-group" id="accordion">
        <div class="panel panel-default">

          <div class="panel panel-info">
            <div class="panel-heading">
              <h3 class="panel-title">چگونگی اثبات جرم: تحلیل ارکان سه گانه</h3>
            </div>
          </div>

          <div class="panel-heading">
            <div class="panel-title">
              <a data-toggle="collapse" data-parent="#accordion" href="#collapse1"> ۱. رکن قانونی جرم
              </a>
            </div>
          </div>
          <div id="collapse1" class="panel-collapse collapse">
            <div class="panel-body">
            <p>ماده ۶۱۰ و ۶۱۱ ق.م.ا. ناظر بر رکن قانونی جرم اجتماع و تبانی برای ارتکاب جرایم است؛ به موجب ماده610 ق.م.ا.: “ هرگاه دونفر يا بيشتر اجتماع و تباني نمايند كه جرائمي برضد امنيت داخلي يا خارجي كشور مرتكب شوند و يا وسايل ارتكاب آن را فراهم نمايند درصورتي كه عنوان محارب برآنان صادق نباشد به 2 تا 5 سال حبس محكوم خواهند شد.” </p>
            <p>به موجب ماده ۶۱۱ ق.م.ا.: “ هر گاه دو نفر یا بیشتر اجتماع و تبانی بنمایند که علیه اعراض یا نفوس یا اموال مردم اقدام نمایند و مقدمات اجرایی را هم تدارک دیده باشند ولی بدون ارادهٔ خود موفق به اقدام نشوند حسب مراتب به حبس از شش ماه تا سه سال محکوم خواهند شد.” </p>
            </div>
          </div>

         <div class="panel-heading">
            <div class="panel-title">
              <a data-toggle="collapse" data-parent="#accordion" href="#collapse2"> ۲. رکن مادّی جرم
              </a>
            </div>
          </div>
          <div id="collapse2" class="panel-collapse collapse">
            <div class="panel-body">
            <p>ركن مادي، دومين ركن تشكيل دهنده جرم است. عنصر اصلي ركن مادي، رفتار مجرمانه است كه گاه به صورت فعل و گاه در شكل ترك فعل محقق ميشود.</p>
            <p>نخستین عنصر مادی در تشریح رکن مادی جرم اجتماع و تبانی برای ارتکاب جرایم ، رفتار مجرمانه است.</p>
            <p>در بزه تباني، رفتار مجرمانه ايجابي است؛ يعني با انجام فعل مثبت، محقق ميشود. در نظام 1 انگلوساكسون توافق عنصر اساسي بزه تباني شمرده ميشود. منظور از توافق، تلاقي ذهنها است و نيازي به ملاقات جسمي ميان مرتكبين نيست. البته صرف مذاكره به معناي توافق نيست، بلكه حصول توافق اساسي براي تحقق بزه كافي است و مذاكره در جزئيات براي تحقق آن شرط نيست. در اين سيستم، صرف توافق و نقشه كشي بدون عمل عيني و بيروني براي جرم كفايت ميكند و نيازي به عملي كردن نقشه نيست. بديهي است نحوه و شيوه توافق مهم نيست و توافق از طريق تلفن، ايميل، فكس و اس.ام.اس. نيز مصداق توافق است. تحليل بزه تباني به ويژه در حقوق و رويه قضايي ايران به خوبي صورت نپذيرفته است. بدين امر بايد كمبود جدي دكترين و نظريه پردازي و تفسير علمي در اين باب را بيفزاييم.</p>
            <p>برداشت اول: اگر بگوييم،" تباني نمايند براي فراهم كردن وسيله ارتكاب جرم عليه امنيت" لازم مي آيد كه بگوييم مقنن كاري لغو و بيهوده انجام داده و نيازي به تفكيك نبوده چون تباني براي فراهم كردن وسيله ارتكاب جرم، داخل در تباني براي ارتكاب جرم عليه امنيت قرار مي گيرد.</p>
            <p>برداشت دوم: اگر بگوييم اساساً فراهم كردن وسيله ارتكاب جرم عليه امنيت بدون شرط اجتماع و تباني، منظور بوده است، صحيح نيست؛ زيرا اولاً عنوان مندرج در قانون بزه تباني است؛ ثانياً صدر ماده شرط وجود اجتماع و تباني دو يا چند نفر را تصريح كرده است؛ ثالثاً لفظ" فراهم نمايند و ضمير اشاره "آن" مشخص مي سازد كه مرجع اين قسمت از ماده صدر ماده است، يعني همان دو يا چند نفري كه اجتماع و تباني مي كنند تا وسايل ارتكاب جرم را فراهم كنند. ضمير آن، نيز به جرائم عليه امنيت كشور برمي گردد. اگر شق دوم را بدون ملاحظه صدر ماده تحليل كنيم لازم مي آيد كه هر تهيه وسيله ارتكاب جرم عليه امنيت ولو انفرادي مشمول ماده 610 گردد؛ درحالي كه با عنوان صدر ماده سازگار نيست.</p>
            <p>برداشت سوم: رفتاري كه مجرم در بزه تباني عليه امنيت ايران بايد انجام بدهد، براساس ماده 610 قانون مجازات اسلامي عبارت است از:</p>
            <ul>
              <li>تباني براي ارتكاب جرم عليه امنيت ايران، ويا</li>
              <li>فراهم ساختن وسايل ارتكاب جرم عليه امنيت در اثر تباني.</li>
            </ul>
            <p>نخستین عنصر مادی در تشریح رکن مادی جرم اجتماع و تبانی برای ارتکاب جرایم ،موضوع جرم است. منظور از موضوع جرم، ارزش مورد حمايت مقنن است كه نقض آن، ضمانت اجراي كيفري دارد. موضوع جرم تباني براي ارتكاب جرائم عليه امنيت داخلي و خارجي كشور، امنيت كشوراست.</p>
            <p>وسيله مجرمانه؛ تأثير وسيله در جرائم مختلف متفاوت است. گاه هيچ نقشي از حيث تحقق ماهيت جرم ويا ميزان مجازات ندارد و گاه تنها در ميزان مجازات مؤثر است و گاه در تحقق ماهيت جرم نقش دارد. بزه تباني براي ارتكاب جرم عليه امنيت به خودي خود نيازمند وسيله خاصي نيست، بلكه توافق مي تواند كتبي، شفاهي ويا هر نوع عمل مادي باشد.اين توافق مي تواند با واسطه يا بي واسطه حاصل گردد.</p>
            <p>نتيجه مجرمانه؛ جرم تباني عليه امنيت، يك جرم مانع است؛ زيرا هدف مقنن جلوگيري از ارتكاب اصل جرم عليه امنيت است. همچنين يك جرم مطلق است، زيرا صرفنظر از آن كه نتيجه خاصي ازاقدامات تباني كنندگان واقع شود، بزه مزبور به صورت كامل تحقق مي يابد. درخصوص شق دوم ماده ۶۱۰ فراهم ساختن وسيله ارتكاب جرم، نتيجه مجرمانه نيست، بلكه جزء رفتار مجرمانه است. همين كه دو نفر بر اثر تباني وسايل ارتكاب جرم عليه امنيت را فراهم سازند، مشمول شق دوم ماده ۶۱۰ مي شوند، خواه ديگري يا ديگران از آن وسايل در تحقق جرائم عليه امنيت استفاده كنند يا نه. بر اين اساس، بحث رابطه سببيت هم منتفي است.</p>
            <p>زمان و مكان وقوع جرم؛ در بزه تباني عليه امنيت اصولاً زمان در قضيه مؤثر نيست. با وجود اين چنانچه وقوع جرم در زمان جنگ باشد موجب تشديد ميزان مجازات خواهد بود.ازجمله ماده ۴۳ قانون مجازات جرائم نيروهاي مسلح ۱۳۸۲ در اين مورد قابل توجه است.</p>
            <p>در صورت وقوع بزه در داخل ايران براساس اصل صلاحيت سرزميني، رسيدگي به موضوع</p>
            <p>مطابق ماده ۳ ق.م.ا. در صلاحيت محاكم ايران قرار مي گيرد و در صورتي كه جرم در خارج از قلمرو حاكميت ايران رخ داده باشد، مستند به بند 1 ماده ۵ ق.م.ا. و مطابق اصل صلاحيت واقعي ۲ ، موضوع در صلاحيت محاكم ايران قرار دارد.</p>
            <p>شخصيت بزهكار؛ در بزه تباني عليه امنيت كشور اصولاً شخصيت بزهكار غيرمؤثر است، مگر در مصاديقي از تباني، مانند برخي موارد مشمول قانون جرائم نيروهاي مسلح كه نظامي بودن، موجب تشديد مجازات مرتكب مي گردد.</p>
            </div>
          </div>

          <div class="panel-heading">
            <div class="panel-title">
              <a data-toggle="collapse" data-parent="#accordion" href="#collapse3"> ۳. رکن روانی جرم
              </a>
            </div>
          </div>
          <div id="collapse3" class="panel-collapse collapse">
            <div class="panel-body">
            <p>ركن رواني يا حالت ذهني مرتكب، كه به عنوان ركن سوم جرم از آن ياد مي كنند، از لحاظ شكل گيري در مرتبه مقدم بر ركن مادي قرار دارد. در واقع، ركن رواني جرم، قصد نقض قاعده كيفري است. وقتي قانون يك عمل يا ترك عمل را نهي و براي آن كيفر مقرر كرد قصد نقض اين قانون، ركن رواني جرم را تشكيل مي دهد.</p>
            <p>سوء نيت يا قصد جنايي، ركن رواني جرائم عمدي است و به دو قسمت تقسيم مي شود:</p>
            <ul>
              <li>سوءنيت عام كه همان قصد ارتكاب رفتار مجرمانه و قصد فعل و تعلق اراده به آن است.</li>
              <li>سوء نيت خاص كه اراده مرتكب به نتيجه مجرمانه يا منظور بعدي مرتكب از فعل و آگاهي به اوضاع و احوال قضيه است. در بزه تباني عليه امنيت آنچه ركن رواني راشكل مي دهد توافق براي ارتكاب جرم عليه امنيت كشور است.</li>
            </ul>
            <p>اصولاً چنانچه دو يا چند نفر اجتماع و توافق كنند كه مرتكب جرمي عليه امنيت كشور شوند، ركن رواني بزه تباني عليه امنيت كشور تحقق يافته است. در بزه تباني عليه امنيت كشور، قصد توافق، سوء نيت عام و قصد ارتكاب جرم عليه امنيت كشور، سوء نيت خاصاست. سوء نيت خاص از انگيزه مجزا است. به نظر مي رسد نكته جالب توجه در باب عنصررواني بزه تباني آن است كه مرتكبين از ابتدا نبايد قصد صرف تباني را داشته باشند، بلكه لازم است قصد ارتكاب اصل جرم عليه امنيت كشور را دارا باشند. در جرم تباني عليه امنيت،انگيزه هم اخلال در امنيت كشور است. اصولاً انگيزه در تحقق ركن رواني بي تأثير است، يعني بدون انگيزه مي توان ركن رواني جرم را تحليل كرد، در حالي كه در بزه تباني عليه امنيت كشور اگر قصد ارتكاب جرم عليه امنيت را برداريم، نمي توانيم عنصر رواني اين جرم را تحليل كنيم، چرا كه هر توافقي بزه تباني عليه امنيت كشور نيست. بنابراين، صرف قصد توافق براي تحقق ركن رواني بزه تباني عليه امنيت كشور كافي نيست، بلكه لازم است توافق، به قصد ارتكاب جرم عليه امنيت كشور حاصل گردد. اشتباه، شوخي و موافقت ظاهري بدون قصد اجراي توافق از موجبات مخدوش شدن ركن رواني و عدم تحقق بزه تباني عليه امنيت كشور است.</p>
            <p>بنابراين اگر كسي از روي شوخي يا آزمايش اعتقاد سياسي طرف مقابل يا به تصورآن كه عمل مورد توافق جرم نيست با ديگري توافق كند بزه تباني عليه امنيت رخ نداده است. توافق مشروط، بزه تباني را محقق نمي سازد، بلكه در تباني بايد به طور منجز بر ارتكاب جرم توافق كنند. مرتكبين بايد قصد توافق و تباني و علم به جرم بودن موضوع توافق داشته باشند. بنابراين اگر مرتكب جاهل به موضوع باشد، اما بعد متوجه سوء نيت مرتكبين مبني بر اخلال درامنيت كشور شود به علت فقد سوء نيت خاص، مرتكب جرم نشده است.</p>
            <p>از نظر طبقه بندي جرائم و جايگاه بزه تباني عليه امنيت، اين جرم يك جرم آني است؛ ۱ زيرا همان لحظه كه توافق حاصل مي گردد، كه قاعدتاً يك مقطع زماني كوتاه است، بزه تباني محقق مي گردد. بايد بين تحقق توافق و استمرار يا انقطاع آثار توافق در طول زمان فرق قائل شد. آثار حقوقي اين بحث در تشخيص دادگاه صالح و مبدأ مرور زمان است. بنابراين، محل حصول توافق به عنوان محل وقوع جرم است و دادگاه اين محل، صالح به رسيدگي است. مبدأ مرور زمان از لحظه توافق شروع مي شود. رسيدگي به جرم تباني عليه امنيت مطابق ماده ۵ قانون اصلاح قانون تشكيل دادگاه هاي عمومي و انقلاب در صلاحيت دادگاه انقلاب است. بزه تباني عليه امنيت، يك جرم عمدي است؛ زيرا بدون عمد اساساً توافق اوليه فرصت انعقاد پيدا نمي كند و بزه تباني محقق نمي شود.</p>
            <p> شروع به تباني قابل مجازات نيست زيرا قانونگذار به جرم بودن آن تصريح نكرده است. تباني در جرم محال در سيستم حقوق ايران غير قابل مجازات است.درحالي كه در سيستم حقوق كيفري انگليس، تباني در جرم محال قابل مجازات است</p>
            </div>
          </div>

      <div class="panel panel-info">
        <div class="panel-heading">
          <h3 class="panel-title">نمونه پرونده ها</h3>
        </div>
      </div>

          <div class="panel-heading">
            <div class="panel-title">
              <a data-toggle="collapse" data-parent="#accordion" href="#collapse4">پرونده امدادگران کمپ سرند
              </a>
            </div>
          </div>
          <div id="collapse4" class="panel-collapse collapse">
            <div class="panel-body">
            <p><b> نتیجه دادرسی : تبرئه</b></p>
              <p>امدادگران کمپ سرند که برای کمک به مردم زلزله زده آذربایجان شرقی به این منطقه سفر کرده بودند با اتهاماتی همچون تجمع به قصد اقدام علیه امنیت ملی و تهدید بهداشت عمومی و تمرد از دستور پلیس روبرو شدند روز اول شهریور سال جاری توسط نیروهای امنیتی بازداشت شدند و در هنگام بازداشت مورد ضرب و شتم قرار گرفتند.</p>
             <p>اسامی امدادگران عبارت بودند از سید حسین رونقی ملکی ، سید حسن رونقی ، بهروز علوی ، حمید رضا مسیبیان ، فرید روحانی ، شایان وحدتی ، مسعود وفابخش ، هومن طاهری ، سپهر صاحبان ، دانیال حسنی ، علی محمدی ، مرتضی اسماعیل پور ، محمد ارجمندی راد ، محمد اسماعیل سلمان پور ، محمد امین صالحی ، میلاد پناهی پور و امیر روناسی امدادگرانی بودند که در این دادگاه از خود دفاع کردند.</p>
             <p>امدادگران کمپ سرند در دفاعیه خود با رد اتهامات اظهار داشتند که تاکنون هیچ مدرکی توسط دادستانی تبریز مبنی بر وجود مواد فاسد آلوده در کمپ ارائه نشده و هیچ گزارشی از طرف شبکه بهداشت استان چنین موردی را تایید نمی کند.</p>
             <p>در این جلسه امداگران اظهار امیدواری کردند که قوه قضاییه به نفع عدالت رای داده و همه امدادگران بازداشت شده را تبرئه کند و پرونده را مختومه اعلام کند و آنان که باعث چنین اتفاقاتی شده است را محاکمه کند.</p>
             <p>روز دوشنبه ۲۹ آبان ماه جلسه محاکمه امدادگرانی که در شهریور ماه سال جاری در کمپ سرند واقع در روستای سرند ورزقان بازداشت شده بودند برگزار شد.</p>
             <p>این محاکمه در شعبه یک دادگاه انقلاب تبریز به ریاست قاضی حملبر به اتهامات ۱۷ نفر از امدادگران رسیدگی شد.</p>
             <p>در جلسه دادگاه ۴ تن از امدادگران به نام های نوید خانجانی ، واحد خلوصی ، بهرام شجاعی و محسن سامعی حضور نیافتند. عدم حضور نوید خانجانی که در زندان رجایی شهر دوران محکومیت ۱۲ ساله خود را می گذراند بدلیل خودداری دادستانی تبریز از اعزام وی از زندان رجایی شهر به تبریز بوده است.</p>
             <p>اتهامات مشترک این امدادگران مشارکت در اجتماع و تبانی برای ارتکاب جرم علیه امنیت کشور، مشارکت در تهدید علیه بهداشت عمومی، مشارکت در تمرد نسبت به مامور انتظامی عنوان شده بود. علاوه بر این اتهامات، حمید رضا مسیبیان به دو اتهام توهین به رهبری و عضویت در گروه غیر قانونی حزب ملت ایران و بهروز علوی به اتهام فعالیت تبلیغی علیه نظام و به نفع گروه های مخالف نظام محاکمه شدند.</p>
             <p>در دفاعیه جمعی از امدادگران که در این جلسه قرائت شد، آمده است: شکایت ما اگر چه بر بازداشت غیرقانونی، ضرب و شتم، توهین‌های مکرر به مقدسات اقلیت‌های مذهبی حاضر، فحاشی‌های ناموسی و نگهداری در میان مجرمین خطرناک زندان تبریز پا بر جاست اما در ابتدا سوال دیگری را خدمت شما مطرح می‌کنیم؛ جایگاه قانون در کشوری که کمک به زلزله‌زدگان به ((اجتماع و تبانی به قصد اقدام علیه امنیت کشور)) تعبیر می‌شود و کیفرخواست متهمین به اقدام علیه امنیت ملی به مخلوط الکل و آبمیوه در شیشه‌های نوشابه! و روابط به اصطلاح نامشروع دختر و پسر خلاصه می‌شود کجاست؟ امیدواریم که قاضی محترم ما را در رسیدن به پاسخ این سوال یاری دهد چرا که بیگمان یافتن جوابی جهت این مسئله لاینحل، کمک شایانی به یافتن ماده قانونی برای ادامه دفاعیه مان نماید.</p>
             <p>به کجا رسیده‌ایم که فقدان علل مادی و معنوی جرمی رخ نداده، دستگاه امنیتی کشور را به نگارش چنین مثنوی‌ای وا داشته است</p>
             <p> در بخشی از جریان محاکمه سید حسین رونقی ملکی بعنوان متهم ردیف اول ضمن دفاع ازامدادگران، کمپ سرند و فعالیت های بشر دوستانه آن، برخورد با چنین گروه ها و کمپ های را غیرقانونی و خودسرانه توصیف کرده است.</p>
             <p>وی به برخورد نیروهای امنیتی در اویل انقلاب با امدادگران و مردم در مناطق زلزله زده اشاره کرده و سخنان امام خمینی را در محکوم کردن چنین حرکت های نقل کرده است.</p>
             <p>حسین رونقی ملکی در مورد اتهام مشارکت در تهدید علیه بهداشت عمومی گفته است تاکنون هیچ مدرکی توسط دادستانی تبریز مبنی بر وجود مواد فاسد آلوده در کمپ ارائه نشده و هیچ گزارشی از طرف شبکه بهداشت استان چنین موردی را تایید نمی کند.</p>
             <p>وی در مورد اتهام مشارکت در اجتماع و تبانی برای ارتکاب جرم علیه امنیت کشور، با بیان اینکه در اجتماع و تبانی باید قصد و نیت قبلی وجود داشته و برای مقامات قضایی محرز باشد گفته است هیچ کدام از موارد ذکر شده در کیفرخواست نمی تواند مصادیق اجتماع و تبانی باشد چرا که بسیاری از امدادگران به تصریح پرونده از قبل با هم آشنایی نداشته اند.</p>
             <p>وی در بخشی از دفاعیه آورده است عنوان اینکه اخباری علیه مسئولان و ارگان های دولتی و نظام تهیه و با سیاه نمایی بعضی از حوادث و وقایع موجود پخش شده است به تنهایی نمی تواند مستدل و مستند باشد چرا که باید عنوان شود که چه اخباری و برای کدام رسانه ارسال شده است و اگر اطلاع رسانی حقایق مناطق زلزله زده سیاه نمایی است پس اول باید با برخی از نمایندگان مجلس و برخی مسئولان با عنوان سیاه نمایی برخورد می شد. در نهایت ضمن اشاره به وضعیت تاسف بار و دردناک زلزله زدگان که با سرمای شدید دست و پنجه نرم می کنند عنوان کرده است امروز در دادگاه عدالت محاکمه می شود و امیدوارم قوه قضاییه به نفع عدالت رای داده و همه امدادگران بازداشت شده را تبرئه کند و پرونده را مختومه اعلام کند و آنان که باعث چنین اتفاقاتی شده است را محاکمه کند.</p>
             <p>هومن طاهری دانشجوی دانشگاه پلی تکنیک از جمله امدادگرانی بود که با عنوان اینکه در کیفرخواست آمده است پلیس در اولین مراجعه به کمپ تذکر داده و امدادگران توجهی به آن نکرده اند دفاعیات خود را شروع کرد و در ادمه گفت اگر پلیس مطمئن بود که در آنجا جرمی در حال وقوع است چرا فقط تذکر داده و به صورت قانونی با این امر برخورد نکرده است ؟ اگر هم جرمی صورت نگرفته و محرز نبوده چر ا پلیس بدون دلیل به امدادگران تذکر داده است ؟ وی در بخش پایانی دفاعیات خود عنوان کرده است که از کلیه فعالیت های بشر دوستانه و انسانی کمپ سرند و امدادگران بازداشت شده که امدادرسانی و کمک به زلزله زدگان بوده حمایت می کنم و افتخارم این است که همچنان در مناطق زلزله زده به یاری زلزله زدگان می روم و می دانم ما با سربلندی آزمون خود را پشت سر گذاشتیم! و نگذاشتیم که امنیت ملی کشورمان به خطر بیفتد. امروز روز آزمون قوه قضاییه است باید دید که آیا قوه قضاییه از این آزمون سربلند بیرون خواهد آمد یا نه ؟</p>
             <p>حسن رونقی ملکی یکی دیگر امدادگران بازداشت شده در ادامه جلسه دادگاه ضمن دفاع از خود و امدادگران در مورد اتهام مشارکت در تمرد نسبت به مامور انتظامی گفته است که تمرد زمانی صورت می گیرد که حکم قضایی وجود داشته باشد در صورتی که ماموران حاضر در آنجا هیچ کدام حکم قضایی و حتی کارت شناسایی ارائه نکردند و اینکه عنوان شده است کمپ سرند بدون هماهنگی با ارگان ها و نهاد های دولتی و بدون مجوز فعالیت داشته نیر کذب است چرا که بسیاری از نهاد های استانی و کشوری هماهنگی های لازم بعمل آمده بود و از طرف کانون مهر کرمانشاه ( NGO ) مجوزی برای کمک رسانی به زلزله زدگان وجود داشت.</p>
             <p>حمیدرضا مسیبیان فعال سیاسی ، دیگر امدادگری بود که با رد بحث تبلیغ قوم گرایی و مسائل غیر اخلاقی دفاعیات خود را ارائه کرد ، این فعال سیاسی در ادامه دفعاعیات خود به هماهنگی های صورت گرفته با نهاد ها و ارگان های محلی اشاره کرده و می گوید که با شبکه بهداشت منطقه و بنیاد مسکن منطقه هماهنگی های صورت داده تا بتوانند با هماهنگی و به صورت سازمان یافته تری امدادرسانی را ادامه دهند. وی در مورد اتهام عضویت در گروه غیر قانونی اشاره کرده است که تاکنون عضو هیچ گروه و دسته سیاسی نبود و نیست و همچنین به اتهام توهین به رهبری کرده و گفته است که تاکنون هیچ توهینی به هیچ شخصی نکرده است.</p>
             <p>محمد اسماعیل سلمان پور فعال دانشجوی ، یکی از امدادگران بازداشت شده بود که با حضور در جلسه دادگاه دفاعیات خود را ارائه و عنوان کرده است که در کمپی که به گفته کیفر خواست طیف ها و گروه های مختلف سیاسی و اجتماعی حضور داشته اند که از نظر اساسنامه و عقاید با هم اختلافات بسیاری دارند چگونه می توانند به هنگام زلزله با هم برای اقدام علیه امنیت کشور اجتماع و تبانی کرده باشند ؟ این فعالیت مشترک این گروه ها و طیف های مختلف سیاسی در کنار هم امکان پذیر است ؟ وی همچنین به بحث تبانی قبلی با متهم ردیف اول که در کیفر خواست آمده اشاره کرده و گفته است که با حسین رونقی مللی هیچ آشنایی قبلی و تماسی نداشته و اینکه در کیفرخواست ذکر شده است که همگی متهمان به تبانی قبلی خودشان با متهم ردیف اول از طریق صفحه متعلق به متهم در سایت فیس بوک اعتراف کرده اند کذب است و برای اثبات این ادعا می توان اعترافات اینجاب را مطالعه کرد.</p>
             <p>فرید روحانی شهروند بهایی از دیگر امدادگرانی بود که با قرائت نامه ای دفاعیات خود را ارائه کرد در بخشی از این نامه عنوان شده است تنها گناه ما این بوده است که هرگز سقف خانه‌هایمان را از سقف خانه‌های هموطنان آذریمان استوارتر ندیده‌ایم، تنها گناه‌مان این بوده است که نه چشمانمان را سیاه‌تر و نه خونمان را از خون هموطنان آذری‌مان رنگین‌تر نیافته‌ایم. همچنین وی عنوان می کند که رسم متداول در تمام دنیا بسیج عمومی آحاد مردم به قصد پیشبرد هرچه بیشتر روند کمک رسانی در مناطق خسارت دیده است؛ مگر نه اینکه رسانه‌های دولتی از جمله صدا و سیما از روز اول وقوع ضایعه با پخش فراخوان از ملت همیشه در صحنه خواستند تا بار دیگر افتخار ایرانی بودن را به رخ بکشند؟ ریاست محترم دادگاه، دستگاه امنیتی استان تحت چه عنوانی ما شهروندان ایرانی را جدای از ملت دانسته است؟ مبادا این رویداد تنها مجالی برای به رخ کشیدن توان دو نهاد دولتی تبدیل شده باشد… در بخش پایانی نامه آمده است جناب قاضی دوست داشتیم به همان اندازه که به عنوان متهم در این محکمه قضاوت‌مان می‌کنید حقمان را به عنوان شاکی نیز به رسمیت می‌شناختید. اگر اعتقاد به بهائیت، سابقه اتهامات سیاسی و نگاه انتقادی به آنچه امروز بر میهنمان می‌گذرد ما را از این حق سلب می‌کند حرفی نیست… اما آگاه‌مان کنید تا اگر مایی که در جستجوی عدالت در این محکمه قضاوت می‌شویم راه را به اشتباه آمده‌ایم زین پس همه چیز را به محضر عدالت حق واگذار کنیم. در آخر این نکته را ذکر کنیم که آموخته‌ایم و در ذهن خود تکرار می‌کنیم که “امروز انسان کسی است که به خدمت جمیع من علی الارض قیام نماید”.</p>
             <p>بهروز علوی از فعالان اجتماعی دیگر امدادگری بود که با عنوان اینکه فعالیت های وی در چارچوب قانون بوده از خود دفاع کرده و در مورد اتهام فعالیت تبلیغی علیه نظام گفته است که مصاحبه های اینجانب بر اساس واقعیت ها بوده و با توجه به قانون می خواسته است که مشکلات اشخاص نامبرده را به گوش مسولان برساند.</p>
             <p>بر اساس این گزارش، میلاد پناهی پور از دانشجویان دانشگاه آزاد و دانشجوی رشته حقوق جزا بعنوان آخرین نفر دفاعیات خود را به صورت حقوقی ارائه میدهد و در بخشی از دفاعایتش می گوید که کیفرخواست صادره بیشتر توصیفی بوده و می توان از آن بعنوان دل نوشته های معاونت دادستانی تبریز نام برد ، با توجه به اینکه کیفرخواست اساس محاکمه است از قاطی محترم تقاضا دارم به بحث کیفرخواست و موارد ذکر شده در آن دقت فراوانی بکنند. وی دفاعیات خود را ادامه داده و می گوید اگر نهادهای امنیتی نمی خواهند که از دولت و حکومت انتقاد شود و کاستی های آن بیان گردد از این پس ما فقط از دولت تعریف می کنیم.</p>
             <p>دیگر متهمان پرونده نیز ضمن دفاع از عملکرد خود در کمپ سرند به ایراد دفاعیات خود پرداختند و همه امدادگران حاضر به اتفاق اتهامات مطرح شده را رد کرده و آن را پرونده سازی نیروی انتظامی و اداره اطلاعات تبریز نامیدند.</p>
             <p>در جلسه دادگاه شش وکیل وکالت این امدادگران را بر عهده داشتند. در نهایت دادگاه پس از ۵ ساعت پایان پذیرفت و اعلام شد در روزهای آینده حکم تمامی متهمان این پرونده اعلام خواهد شد.</p>
              <p><b>منبع: کلمه</b></p>
            </div>
          </div>

          <div class="panel-heading">
              <div class="panel-title">
                <a data-toggle="collapse" data-parent="#accordion" href="#collapse5">پرونده سیاوش کلیایی
                </a>
              </div>
          </div>
          <div id="collapse5" class="panel-collapse collapse">
            <div class="panel-body">
            <p><b>نتیجه دادرسی: منع تعقیب </b></p>
               <p>۲۱ مردادماه ۱۳۹۵ جلسه بازپرسی سیاوش کلیایی از فعالان یارسان برگزار شد. در این جلسه با نظر بازپرس پرونده این فعال دینی از اتهامات مطروحه تبرئه و دستور منع تعقیب و آزادی وی صادر شد.</p>
               <p>سیاوش کلیایی از فعالان یارسان روز ۲۰ مردادماه درپی برگزاری مراسم یادبود برای محمد قنبری (یکی از پیروان این آئین که سه سال قبل دست به خودسوزی اعتراضی زده بود) در تاکستان به مدت چند ساعت بازداشت و سپس با قید وثیقه آزاد شد. قرار بود نامبرده در جلسه بازپرسی حاضر شود.</p>
               <p>یک منبع نزدیک به این شهروند پیرو آئین یارسان در مورد جلسه بازپرسی وی به گزارشگر هرانا گفت: “امروز آقای کلیایی در جلسه دادگاه حاضر و به اتهامات وارده پاسخ داد. بازپرس با بررسی پرونده و پاسخ های ایشان اتهامات را وارد ندانسته و با تبرئه وی دستور آزادی را صادر کرد.”</p>
               <p>شایان ذکر است، محمد قنبری، یکی از پیروان کیش یارسان (اهل حق) که ۵ مردادماه ۹۲ در کنار مجلس شورای اسلامی در تهران دست به خودسوزی زده بود، بر اثر شدت سوختگی در بیمارستان مطهری تهران درگذشت. وی این اقدام را در اعتراض به آنچه تبعیض در مورد پیروان یارسان و توهین به آداب و رسوم مذهبی آنان خواند انجام داد.</p>
               <p><b>منبع : خبرگزاری هرانا</b></p>
            </div>
          </div>

           <div class="panel-heading">
              <div class="panel-title">
                <a data-toggle="collapse" data-parent="#accordion" href="#collapse6">پرونده حضورعمادالدین باقی 
              </div>
          </div>
          <div id="collapse6" class="panel-collapse collapse">
            <div class="panel-body">
            <p><b>نتیجه دادرسی: محکومیت</b></p>
               <p>همزمان با حضورعمادالدین باقی در دادگاه برای رسیدگی به پرونده انجمن دفاع از حقوق زندانیان، وی در پرونده مربوط به مصاحبه با آیت الله منتظری به ۶ سال زندان محکوم شد.</p>
               <p> این مصاحبه پس از درگذشت ایشان در دیماه سال گذشته از بی بی سی پخش شده بود. دادگاه باقی در تاریخ ۲۶ مرداد ۸۹ در شعبه ۲۶ به ریاست پیرعباسی برگزار شد. باقی در ارتباط با این مصاحبه به تبلیغ علیه نظام و اجتماع و تبانی برای برهم زدن امنیت کشور محکوم گردیده است. هرچند به گفته وی در دوره بازجویی بیش از نیمی از بازجویی ها در ارتباط با دیدگاهایش پیرامون مجازات اعدام و همکاری هایش با نهادهای حقوق بشری و فعالیت در دفاع از حقوق زندانیان تحقیقات انجام شده است اما اتهامات وارده در خصوص مصاحبه باقی با آیت الله منتظری بود. </p>
               <p>این حکم در حالی صادر شده است که ماه گذشته شعبه ۱۵ دادگاه انقلاب به ریاست صلواتی نیز بابت فعالیت های باقی در انجمن دفاع از حقوق زندانیان او را به یکسال حبس و۵  سال محرومیت از فعالیت های رسانه ای و مدنی محکوم کرده است. باقی از اردیبهشت ۱۳۷۹ تاکنون سه بار روانه زندان شده و مجموعا چهارسال و نیم حبس را تحمل کرده است. </p>
               <p>علاوه بر این باقی ۳۰ شهریور ۱۳۸۹ نیز در شعبه ۱۰۵۷ دادگاه عمومی محاکمه دیگری برای اتهام دیگری در پرونده انجمن دفاع از حقوق زندانیان دارد.</p>
               <p>دادنامه شعبه ۲۶ دادگاه انقلاب به ریاست آقای پیرعباسی ضمن اینکه به نحو تلویحی از متهم سلب شهروندی کرده است و در حالی که باقی چندین سال است ممنوع الخروج بوده ، به مسائل مجعول وبی اساسی مانند ارتباط با کشورهای معاند استناد کرده که نه در کیفرخواست مطرح بوده ونه ربطی به مورد اتهامی یعنی مصاحبه با مرحوم آیت الله منتظری داشته و بدون اینکه طبق قانون مشخص کند کدام عبارت از مصاحبه مجرمانه است، صرفا برای یک مصاحبه با اتهاماتی نامربوط و استدلال هایی شگفت آور۶ سال محکومیت زندان داده ودر قسمتی از دادنامه آمده است: “شخص آقای عمادالدین باقی اینگونه فعالیت ها(مصاحبه) را مصداق آزادی بیان می داند و محتویات پرونده حکایت از ارتباط آقای باقی با کشورهای معاند که درصدد براندازی نظام جمهوری اسلامی هستند وهر کاری علیه حکومت اسلامی کرده اند توان اثر نداشته اند، رابطه نزدیک داشته وبه ظاهر شهروند ایرانی است اما تمام توان خود را برای تحقق اهداف کشورهای معاند اروپایی در ایران به کار گرفته است نمونه این فعالیتها ارتباط با یونیسف در پوشش کارهای تحقیقی مربوط به حقوق کودکان و معدومین و زندانیان است. بنابراین چنین شخصیتی نمی تواند مصاحبه با آقای منتظری را بدون هدف علیه امنیت کشور انجام دهد به خصوص که محتویات مصاحبه سبب انحراف و ذهنیت در تاریخ انقلاب و اهداف حکومت اسلامی باشد. از عقل به دور است تلویزیون دولتی بی بی سی سفارش مصاحبه و مطلبی برای سرگرمی مخاطبان بدهد. از سویی آقای عمادالدین باقی به دفتر آقای منتظری و تلویزیون بی بی سی اجازه نداده که معلوم شود مصاحبه کننده چه کسی بوده است اگر مطالب خاصی در مصاحبه نبود آقای باقی از چه چیزی ترس داشت که مانع کار می شد. بنابراین مجموع فعالیتهای به اصطلاح حقوق بشری آقای باقی و محکومیت های وی و نوع رفت و آمدهای وی به سفارتخانه ها و کشورهای خارجی که در پرونده منعکس است همه قرینه بر توجه اتهام می باشد و با توجه به محتویات مصاحبه که دادگاه به صورت کامل فیلم(مصاحبه) را ملاحظه نمود.عمل وی مصداق اجتماع و تبانی علیه امنیت کشور محسوب می شود و دقیقا تبلیغ علیه نظام جمهوری مقدس اسلامی ایران لذا اتهامات انتسابی به وی را وارد دانسته با استناد به ماده ۵۰۰ و ۶۱۰ قانون مجازات اسلامی نامبرده را به یکسال حبس تعزیری به جهت فعالیت تبلیغی علیه نظام جمهوری اسلامی ایران و پنج سال حبس تعزیری با احتساب ایام بازداشت قبلی به جهت اجتماع وتبانی علیه امنیت کشور محکوم می نماید.”</p>
               <p><b>منبع: خبرگزاری جرس</b></p>
            </div>
          </div>

           <div class="panel-heading">
              <div class="panel-title">
                <a data-toggle="collapse" data-parent="#accordion" href="#collapse7">پرونده احمد زیدآبادی
                </a>
              </div>
          </div>
          <div id="collapse7" class="panel-collapse collapse">
            <div class="panel-body">
            <p><b>نتیجه دادرسی : محکومیت</b></p>
            <p>دادگاه انقلاب تهران احمد زیدآبادی، روزنامه‌نگار و دبیرکل ادوار تحکیم وحدت، را به اتهام تبانی و تبلیغ علیه نظام به شش سال حبس تعزیری و پنج سال تبعید در گناباد و محرومیت مادام‌العمر از فعالیت سیاسی محکوم کرد.</p>
            <p>روز دوشنبه (۲ آذر) شعبه ۲۶ دادگاه انقلاب اسلامی، احمد زیدآبادی را از زندان خواست و حکم محکومیت وی را به او ابلاغ کرد. در این میان رسانه‌های گوناگون ایرانی اخبار مختلفی را در باره این حکم منتشر کردند. از جمله نوشتند که وی به محرومیت مادام‌العمر از فعالیت اجتماعی محکوم شده است.</p>
            <p><b>اتهام‌ها و حکم علیه احمد زیدآبادی</b></p>
            <p>دکتر محمد شریف و خانم افروز مغزی، وکلای دکتر احمد زیدآبادی هستند. سه‌شنبه حکم دادگاه به افروز مغزی ابلاغ شد. خانم مغزی درباره مجازاتی که در دادنامه ‌پنج‌صفحه‌ای برای احمد زیدآبادی تعیین شده، به دویچه وله گفت: دادگاه به استناد مواد ۴۹۹، ۵۰۰، ۶۱۰، ۴۸، ۱۹ و ۲۰ قانون مجازات اسلامی، آقای زیدآبادی را بابت اجتماع و تبانی و اخلال در امنیت کشور به پنج سال حبس تعزیری، و به جهت تبلیغ علیه نظام از طریق در اختیار گذاشتن مطالب و اخبار تحت پوشش تحلیل، به یک سال حبس تعزیری محکوم کرده است و از آنجایی که ایشان به اتهام تبلیغ علیه نظام سابقه محکومیت قبلی داشتند و ۲۳ ماه سابقه حبس داشتند، دادگاه اشد مجازات را برای ایشان در نظر گرفته است. و علاوه بر تعیین مجازات قانونی، ایشان را مادام‌العمر از هر گونه فعالیت سیاسی و شرکت در احزاب و هواداری و مصاحبه و سخنرانی و تحلیل حوادث، به صورت کتبی یا شفاهی، محروم کرده است. همچنین ایشان را به مدت پنج سال به شهرستان گناباد تبعید کرده‌اند.</p>
            <p>احمد زیدآبادی در روز ۲۳ خرداد ماه، در جریان رویدادهای پس از دهمین دوره انتخابات ریاست جمهوری در ایران، در خانه خود در تهران توسط نیروهای امنیتی بازداشت شد. وی از آن زمان روزهای مدیدی را در حبس انفرادی در اوین گذراند.</p>
            <p><b>موضوع "رهبری" در اتهام به زیدآبادی</b></p>
            <p>در برخی سایت‌های اینترنتی ایرانی ذکر شده که دلیل محکومیت سنگین احمد زیدآبادی آن است که از آیت‌الله علی خامنه‌ای در نوشته‌های خود با عنوان "مقام معظم رهبری" یاد نکرده است. افروز مغزی در این مورد گفت: در کل دادنامه و در روند رسیدگی‌ای که وکلای مدافع شاهدش بودند، چنین مسئله‌ای مطرح نشد، اما جزو مواردی که دادگاه را به این سمت می‌برد که آقای زیدآبادی را محکوم کند، یکی نامه‌ای بود که ایشان برای رهبری نوشته بود و قاضی در دادنامه اعتقاد دارد که این اقدام او در آن فضایی که وجود داشته، به نوعی تخریب بوده و ذهنیت آقای زیدآبادی این بوده که با این عمل، رهبری را تضعیف کنند. از موارد دیگری که مطرح شد این بود که چرا از طریق ادوار آقای عبدالله نوری را به عنوان نامزد انتخابات مطرح کردند.</p>
            <p><b>اشکال حقوقی محرومیت همیشگی از فعالیت سیاسی</b></p>
            <p>به گفته وکیل احمد زیدآبادی، اینکه دادگاه محرومیت مادام‌العمر از فعالیت سیاسی برای موکل او در نظر گرفته، دچار مشکل است”. صالح نیکبخت، حقوقدان و وکیل مدافع گروهی از سیاستمداران و روزنامه‌نگارانی که در وقایع پس از انتخابات ریاست جمهوری ایران دستگیر شدند، درباره این اشکال چنین توضیح داد: “در قانون جزای اسلامی صحبتی از فعالیت سیاسی به عنوان مجازات بازدارنده نشده است. در ماده ۱۹ آن قانون گفته شده است که دادگاه می‌تواند فرد را به محرومیت از حقوق اجتماعی محکوم کند. محرومیت اجتماعی هم محرومیت از آن حقوقی است که همه افراد تابع جمهوری اسلامی ایران یا هر کسی که در داخل خاک ایران زندگی می‌کند، از آن برخوردار می‌شوند.</p>
            <p>به گفته نیکبخت، قانونگذار در بندهای مختلف ماده ۶۲ این قانون، این حقوق را به این شکل برشمرده است: حق انتخاب شدن در مجالس شورای اسلامی و خبرگان و عضویت در شورای نگهبان و انتخاب شدن به ریاست جمهوری، عضویت در کلیه انجمن‌ها و شوراها و جمعیت‌هایی که اعضای آن به موجب قانون انتخاب می‌شوند، عضویت در هیئت منصفه و هیئت امنا، اشتغال به مشاغل آموزشی و روزنامه‌نگاری، استخدام در وزارتخانه‌ها، سازمان‌های دولتی و شرکت‌ها و موسسات وابسته به دولت و غیره، وکالت دادگستری و تصدی دفاتر اسناد رسمی و همچنین انتخاب شدن به سمت داوری و کارشناسی در مراجع رسمی و استفاده از نشان‌ها و مدال‌های دولتی.</p>
            <p>صالح نیکبخت پس از برشمردن حقوق اجتماعی در قانون ایران گفت: “فعالیت سیاسی به طور خاص در این قانون مطرح نشده است. و چون قانونگذار فقط محرومیت از حقوق اجتماعی را آورده است، به نظر من عنوان اینکه شخص مادام‌العمر محروم از فعالیت‌های سیاسی باشد، از لحاظ قضایی هم یک اشتباه موضوعی است، هم یک اشتباه حکمی است.”</p>
            <p>یعنی به گفته نیکبخت، نخست آنکه موضوعاتی که به عنوان حقوق اجتماعی مطرح‌اند، شامل فعالیت‌های سیاسی نیست. و نیز قانونگذار برای همه این محرومیت‌ها مدت تعیین کرده است و نه اینکه ناظر به کل عمر باشد. به عقیده صالح نیکبخت، حکم صادر شده علیه احمد زیدآبادی از این نظر دارای ایراد است.</p>
            <p><b>منبع: دویچه وله</b></p>
            </div>
          </div>

          <div class="panel-heading">
              <div class="panel-title">
                <a data-toggle="collapse" data-parent="#accordion" href="#collapse8">پرونده هنگامه شهیدی 
                </a>
              </div>
          </div>
          <div id="collapse8" class="panel-collapse collapse">
            <div class="panel-body">
            <p><b>تیجه دادرسی : محکومیت</b></p>
            <p>محمد مصطفایی وکیل هنگامه شهیدی روزنامه نگار در وبلاگ خود با اعلام حکم موکل خود که به شش سال و سه ماه و یک روز حبس تعزیری محکوم شده است نوشته:</p>
            <p>۹ آذر, ۱۳۸۸ برای پیگیری پرونده خانم هنگامه شهیدی به شعبه ۲۶ دادگاه انقلاب رفتم. گویا حکم صادر شده و آماده ابلاغ بود. مدیر دفتر شعبه حکم صادره علیه خانم شهیدی را به صورت حضوری ابلاغ نمود.</p>
            <p>وی در ادامه آورده است :”در کیفرخواست صادره علیه خانم شهیدی اتهامات وی:1- اقدام علیه امنیت کشور از طریق اجتماع و تبانی به قصد بر هم زدن امنیت کشور از طریق حضور در اغتشاشات مورخ شنبه ۲۳/۳/۱۳۸۸، یکشبه۲۴/۳/۱۳۸۸، دوشنبه مورخ ۲۵/۳/۱۳۸۸ ، سه نشبه ۲۶/۳/۱۳۸۸ و چهارشنبه ۲۷/۳/۱۳۸۸ که موجب اخلال در نظم عبور و مرور شهروندان و اختلال ترافیکی در شهر و ایجاد بلوا و آشوب نیز بوده است. ۲- فعالیت تبلیغی علیه نظام مقدس جمهوری اسلامی از طریق مصاحبه با شبکه ضد انقلاب بی بی سی در تاریخ ۲۳/۳/۱۳۸۸و گزارش اغتشاش به شبکه مزبور و امضاء بیانیه های برخودار از جنبه تبلیغی علیه نظام جمهوری اسلامی ایران از جمله کمپین یک میلیون امضا، کمپین لغو قانن سنگسار، امضاء بیانیه های تهیه شده خطاب به شورای حقوق بشر سازمان ملل در خصوص نقص حقوق بشر در ایران و تبیلغ علیع نظام از طریق وبلاگ نویسی. 3 – توهین به ریاست جمهوری کشور به مناسبت انجام وظیفه عنوان گردیده است.”</p>
            <p>وی در این نوشتار در ادامه حکم دادگاه آورده است :”دادگاه به استناد سوابق خانم شهیدی که از روزنامه نگاران شاخص اصلاح طلب بوده که با روزنامه های زنجیره ای همچون نوروز، حیات نو، آفتاب یزد، زن، اعتماد و …. همکاری داشته است و در دوره دوم دولت اصلاحات و بر اساس سفارش آقای سیدمحمد خاتمی به عنوان مشاور رئیس سازمان ملی جوانان منصوب شد و در زمینه وضعیت حقوق بشر و حقوق زنان در ایران همسو با هدف ضد انقلاب فعال بوده و مقطعی عضو کمیسیون حقوق بشر بوده است و اینکه پس از انتخابات دوره دهم ریاست جمهوری به کشور انگلیس رفته و با عناصر ضد انقلاب و بعضا وابسته به سرویس اطلاعاتی انگلستان و آمریکا و همکاران رادیو دولتی بی بی سی انگلیس داشته است.”</p>
            <p>در حکم هنگامه شهیدی ذکر شده است که وی دو مرتبه در انگلیس و در آزمون ورودی شبکه بی بی سی فارسی شرکت کرد و پذیرفته نشده و همچنین در کشور چک در آزمون ورودی رادیو فردا شرکت کرده و پذیرفته نشده و در نهایت در اواخر سال ۱۳۸۷ به کشور بازگشته و به عضویت در شواری مرکزی حزب اعتماد ملی استان تهران در آمده و در فاصله کوتاهی مشاور آقای مهدی کروبی دبیرکل حزب اعتماد ملی می شود. وهمچنین به استناد نامه به اکبر گنجی در تاریخ ۹/۵/۱۳۸۵ (موکل هرچند در مرحله تحقیقات به دلیل فشارهای روحی و روانی مفاد نامه را مورد تایید قرار دادند ولی در جلسه دادرسی منکر نوشتن این نامه شدند) که قسمت عمده دادنامه را در بر می گرفت به استناد مواد۴۹۹، ۵۰۰، ۶۱۰،۶۱۱، ۶۰۹ و۴۷ قانون مجازات اسلامی موکلم را با این عقیده که اخلال در نظم عمومی و اخلال در امنیت تعدد معنوی است که دادگاه مکلف است اشد مجازات را مورد حکم قرار دهد در خصوص تبلیغ علیه نظام جمهوری اسلامی ایران به یک سال حبس تعزیری و بابت تبانی و اجتماع و عضویت در تشکیلاتی که علیه امنیت کشور اقدام نموده است به پنج سال حبس تعزیری و بایت توهین به ریئس جمهوری کشور اسلامی ایران به نود و یک روز حبس تعزیر ( جمعا به شش سال و سه ماه و یک روز حبس تعزیری ) محکوم نمود.</p>
            <p>وکیل شهیدی اشاره کرد : “این حکم امروز به اینجانب به عنوان وکیل خانم شهیدی ابلاغ شد که در موعد قانونی بیست روزه، اعتراض خود را به دلیل اینکه خانم شهیدی بری از هر گونه اتهام بوده و اقرارهای اخذ شده به زیانش با توجه به دلایلی که ارائه نمودم تحت فشارهای روحی و روانی می باشند به مرجع بالاتر یعنی محاکم تجدیدنظر استان تهران تقدیم خواهم نمود.”</p>
            <p><b>منبع: کلمه</b></p>
            </div>
          </div>
        </div>
      </div>

      <div class="panel panel-info">
        <div class="panel-heading">
          <h3 class="panel-title">چگونه در مقابل ایراد اتهام از خود دفاع کنیم</h3>
        </div>
        <div class="panel-body">
          <p>دفاع در مقابل طرح اتهام: «اجتماع و تبانی برای ارتکاب جرایم» بر رد یا تضعیف سه رکن قانونی، مادی و روانی جرم استوار است.</p>
          <p>استراتژی دفاع خود در روند دادرسی را با نگاهی به این پیشنهادات تبیین کنید:</p>
          <ul>
            <li>ارتکاب این عمل توسط یک شخص با ماده مزبور منطبق نیست.</li>
            <li>توافق مشروط، بزه تباني را محقق نمي سازد، در صورت عدم قصد توافق ، تباني و علم به جرم بودن موضوع در توافق، به علت فقد سوء نيت خاص، مرتكب جرم نشده است.</li>
            <li>چنانچه دو نفر براي فراهم كردن وسيله هاي تباني كنند،ولي وسيله را فراهم نكنند، اقدامشان مشمول ماده ۶۱۰ ق.م.ا. نخواهد بود.</li>
            <li>این اتهام درصورتی که متهم قصدارتکاب جرم را نداشته باشد و یا وسایل ارتکاب جرم را فراهم نکرده باشد، قابل اثبات نیست.</li>
            <li>درصورتی که ارتکاب جرم یاجرائم ناشی از اجتماع و تبانی ، بر ضد امنیت داخلی یاخارجی کشور نباشد، مشمول ماده مزبور نخواهد بود.</li>
          </ul>
         </div>
      </div>


<!-- Next Topics Buttons -->


      <a href="espionage.html"> 
      <div class="panel panel-info-topics">
        <div class="panel-heading">
          <h3 class="panel-title">جاسوسی</h3>
        </div> 
      </div>
      </a>

      <a href="index.html"> 
      <div class="panel panel-info-topics">
        <div class="panel-heading">
          <h3 class="panel-title">بازگشت به لیست اتهامات  </h3>
        </div> 
      </div>
      </a>


    </div> <!-- /container -->


    <!-- Bootstrap core JavaScript
    ================================================== -->
    <!-- Placed at the end of the document so the pages load faster -->
    <script src="https://ajax.googleapis.com/ajax/libs/jquery/1.11.1/jquery.min.js"></script>
    <script src="bootstrap.min.js"></script>
    <script src="docs.min.js"></script>
  </body>
</html>


