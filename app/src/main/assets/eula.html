<!DOCTYPE html>
<html>
<body>
<div align="right" dir="rtl">
    <p>حافظ، اپلیکیشن چند کاربردی است که علاوه بر گزارشگری، به شما برای آشنایی با حقوق قانونی خود و
        دفاع از خود در محاکم قضایی کمک می​کند. حافظ ابزاری برای بهبود وضعیت حقوق بشر در جامعه
        ایرانی است.
    </p>
    <p>اطلاعات حقوقی مندرج در بانک حقوقی حافظ فرصت خوبی برای شما است که بصورت ابتدایی با قوانین
        کشور و نحوه دادرسی آشنا شوید با اینحال این اطلاعات جایگزین مشاوره با وکلا نیست. برای اقدامات
        اجرایی پیشنهاد می​شود صرفا به مطالعه این اطلاعات بسنده نکنید و حتما از حضور وکلای متخصص بهره
        ببرید.
    </p>
    <p>حافظ حاوی اطلاعات تماس وکلای سرشناسی است که از منابع عمومی جهت کمک به کاربرانی که نیاز به
        استخدام یا مشاوره با وکلا دارند گرداوری شده است.
    </p>
    <p>در قسمت ارسال امن گزارشات خبری می​توانید مشاهدات خود از نقض حقوق بشر را به فرمت دلخواه، با ما
        بعنوان رسانه ای حامی حقوق بشر در میان بگذارید، اگر که دستورالعمل خاصی برای یک گزارش دارید
        حتما در هنگام ارسال گزارش آن را با ما به اشتراک بگذارید.
    </p>
    <p>حافظ بعنوان یک اپلیکیشن پیشرو از بالاترین ضریب های امنیت و حفظ حریم خصوصی موجود برخوردار
        است. کد و سرورهای حافظ، توسط یک شرکت خصوصی و مستقل مورد بررسی ممیزی امنیت فن آوری اطلاعات و
        تست نفوذپذیری شده است. اپلیکیشن حافظ یک پروژه متن باز است. ما تمام تلاش خود را برای استفاده
        از بهترین پروتکل​های رمزگذاری برای ارسال گزارش​ها و ضمیمه​ها انجام داده​ایم ولی در روابط
        دیجیتال دنیای امروز تضمین امنیت در یک رابطه بصورت مطلق ممکن نیست. حافظ را با پذیرش این
        شرایط استفاده کنید.
    </p>
    <p>ما به اطلاعات شناسایی یا اطلاعات تماس شما بعنوان گزارش کننده دسترسی نداریم در صورتی که
        اطلاعات تماسی برای ما ارسال کنید به شما اطمینان می دهیم بصورت محفوظ و مراقبت شده نزد ما باقی
        خواهد ماند.
    </p>
    <p>حافظ به امنیت کاربران خود اهمیت زیادی می​دهد. به همین جهت اطلاعاتی را که وارد می​کنید را به
        صورتی رمزشده که توسط هیچ کس غیر از ما (حتی شما یا هر کسی که به دستگاه شما دسترسی دارد) قابل
        گشایش نیست قبل از ارسال ذخیره و بعد از ارسال کاملا پاک می​کند. هر چند تصاویر، فیلم ها و
        صداهایی که با کمک حافظ ضبط می​کنید بعد از خروج بر روی دستگاه باقی می​ماند و توسط کاربر قابل
        دسترسی هستند.
    </p>
    <p>اگر نمی​خواهید که فایل های صوتی تصویر مربوط به گزارش ها روی دستگاه شما باقی بماند لازم است که
        این فایل ها را به طور امن از قسمت رسانه ها حذف کنید.
    </p>
    <p>در صورتی که تهیه گزارش را نیمه کاره رها کنید و به برنامه دیگری رجوع کنید، گزارش نیمه کاره پس
        از مدت کوتاهی پاک خواهد شد.</p>
    <b>استفاده شما از حافظ به معنای موافقتتان با موارد ذکر شده خواهد بود.</b>
</div>
</body>
</html>
